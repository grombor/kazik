<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
        <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon">
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link" href="../../../index.html">Strona główna</a>
                    </li>
                    <li class="nav-item">
                        <a class="nav-link" href="../inne/osobie.html">O sobie</a>
                    </li>
                    <li class="nav-item dropdown ">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            Artykuły<span class="sr-only">(current)
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Teksty naukowe i popularne</a>
                            <a class="dropdown-item" href="../wychowanie/spis.html">Wychowywanie w wartościach
                                ludzkich</a>
                            <a class="dropdown-item" href="../zloty_wiek/spis.html">Rozmaitości z progu Złotego
                                Wieku</a>
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai
                                Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci —
                                Sukszma Baba</a>
                        </div>
                    </li>
                    <li class="nav-item dropdown">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            Materiały do ściągnięcia
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../../materialy/programy_i_tabele.html">Programy i tabele</a>
                        </div>
                    </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active">O Bhagawanie Śri Sathya Sai Babie</li>
                    <li class="breadcrumb-item active" aria-current="page">Sathya Sai Baba — Inkarnacja Boga</li>
                </ol>
            </nav>
            <article class="container">
                <h2>Sathya Sai Baba — Inkarnacja Boga</h2>

<p class="text-center mb-5">Vol.&nbsp;II<br><i> Świadectwa z Afryki</i>
    Victor Kanu (fragmenty)<br>
    Tłum.: KMB Toruń, maj 1994 r.
</p>

<p>
O poczęciu Sathya Sai Baby donosił Profesor N. Kasturi w swojej książce 
<em>Eswaramma — The Chosen Mather</em> (Wybrana Matka) następująco: 

</p><p>
Wiele lat później jednego dnia, kiedy Swami siedział w otoczeniu swoich 
wyznawców, nastąpiła nagła przerwa. Pewien <i>pandit</i> (nauczyciel) świetnie 
obeznany w świętych <i>puranach</i> poczuł nagłą potrzebę zadania pytania. 
,,Swami! Czy twoja inkarnacja była <i>praweśą</i> (wstąpieniem, wejściem) 
czy <i>prasawą</i> (poczęciem)?" Nie bardzo mogłem pojąć związku tego 
pytania, które wytrąciło wszystkich z wesołego nastroju przemowy, lecz 
Swami znał przyczynę. Zwracając się do Eswarammy, swojej matki siedzącej 
na przodzie, powiedział <em>Powiedz Rama Sarmie, co się zdarzyło 
tamtego dnia przy studni po tym, jak twoja teściowa ostrzegła cię.</em> 

</p><p>
Matka powiedziała: ,,Śniła ona o Satjanarajanie Dewie i ostrzegała mnie, 
bym nie bała się jeśli z woli Boga coś mi się przydarzy. Tego poranka, 
kiedy byłam przy studni nabierając wodę, wielka kula błękitnego 
światła potoczyła się w moim kierunku, a ja zemdlałam i upadłam. 
Poczułam, że wpłynęła we mnie". Swami zwrócił się do Rama 
Sarmy z uśmiechem: <em>Oto masz odpowiedź! Nie zostałem poczęty. 
Była to </em>praweśa<i>, nie </i>prasawa. 
 
25/26</font>
</p><p>
   <em>Masz figurkę lub obraz w pokoju, który wydzieliłeś w celu 
czczenia Boga. Zapalasz przed nią lub nim lampkę. Powiadasz 
,,Zapaliłem lampkę". Ale czy to naprawdę ty? Kto wyposażył zestaw: 
oliwę, knot i lampę w potencjał wytwarzania płomienia? Kto zainspirował 
cię do czczenia obrazu w takiej formie? Kto to był, kto spowodował, 
że położyłeś lampę, zapaliłeś ją i ukłoniłeś się przed obrazem? 
Wszystko to Bóg. Bóg. Bóg. Nie ma nikogo innego, nic innego dla 
człowieka, który wie i czuje.</em>  
210</font>
</p><p>
   <em>Kiedy jakiś człowiek jest dobry dla ciebie, przypisz tę dobroć 
boskości [tkwiącej] w nim; kiedy człowiek jest dla ciebie niedobry, 
ciesz się, że dałeś mu pewną satysfakcję stając się celem jego 
uwagi! Mędrcy nie czują się urażeni, kiedy ciało jest 
ranione, ponieważ wiedzą, że nie są ciałami! Jeśli ktoś próbuje 
zranić ich dusze, mędrcy wiedzą, że jest to niemożliwe, ponieważ dusza 
zawsze jest w stanie Błogości! 

</em></p><p><em>
Budź się codziennie do śpiewu Chwały Boga; ponieważ jeśli Bóg 
nie istnieje, to co to jest, co istnieje? Żyj codziennie w tej radości, 
z taką inspiracją jako swym światłem przewodnim. Niektórzy mówią, 
że podjęli śpiewy nabożne co tydzień albo dwa dni w miesiącu! 
Nie jest to szczera dyscyplina duchowa. Co byś stracił, ile maszyn 
tkackich musiałbyś sprzedać, gdybyś podjął się nabożnych śpiewów 
każdego rana? Praktykuj je codziennie, zagłąb się w tę dyscyplinę 
i zdobądź błogość. Nie obawiaj się ludzi, którzy nazwą cię 
szalonym! Jeśli wiesz i kiedy twe serce mówi ci, że jest to radosne 
przeżycie, kontynuuj to wbrew kalumniom i krytyce. Jest o wiele lepiej 
być szaleńcem na punkcie Boga niż szaleć za pieniędzmi, 
żoną i dziećmi. Gdyby tylko więcej ludzi cierpiało na takie 
szaleństwo, świat byłby o wiele szczęśliwszym miejscem.</em> 
 
211/212</font>
</p><p>
   <em>Jakkolwiek sławnym by człowiek nie był, jeśli nie czci swej matki, 
nie zasługuje na szacunek. Osoba, której serce jest tak twarde, że 
nie topnieje nawet na błagania matki, nie zasługuje na nic więcej 
niż na wyśmianie. [...] 

</em></p><p><em>
 Wedyjski nakaz ,,Czcij matkę jak Boga" jest dziś ignorowany w każdym 
domu; skutkiem tego, Matka-kraj nie darzy swych dzieci dostatkiem i 
pokojem. Czcij rodziców, czcij nauczycieli — jest to nakaz 
starożytnej Mądrości. Bracia mają być traktowani z uczuciem 
należnym braciom. Losem tych, którzy nienawidzą braci 
będzie totalna destrukcja; tak uczy starożytny utwór epicki, 
<em>Mahabharata</em>, czczona i uważana przez wielu jako piąta </em>Weda.   
228</font>
</p>
<p class="text-center my-5">
    <i>Testimonies from Africa</i> (Świadectwa z Afryki)<br> 
    <i>Sierra Leone</i>, by Victor Kanu, MA (str. 119–148)
</p>

<p><b>TŁO</b> 

</p><p>
Celem tego świadectwa nie jest wyśmianie czy potępienie żadnej religii, 
lecz jest to próba przedstawienia mojej drogi duchowej poczynając od 
tradycyjnej religii afrykańskiej, a kończąc na Sathya Sai Babie, 
obecnej Boskiej Inkarnacji. Nie ma tu zamiaru odwodzenia czy oskarżania 
kogokolwiek. Fakty zostały po prostu opisane tak, jak były postrzegane 
w długotrwałym poszukiwaniu duchowym. To poszukiwanie już się skończyło. 
Znalazłem mego Boga, Sathya Sai Babę, który jest teraz, i na zawsze 
już pozostanie, jedynym przedmiotem mych pragnień. 

</p><p>
Cztery siły duchowe wpłynęły na moje życie — afrykański 
Tradycjonalizm, chrześcijański Protestantyzm, rzymski Katolicyzm 
i Spirytualizm. Jako bardzo młody chłopiec uczyłem się o Bogu, 
Najwyższej Istocie, i o Jego pomagających duchach, włącznie 
z naszymi przodkami. Tym ostatnim przykładano znaczną wagę, przejawiającą 
się częstymi do nich modlitwami i składanymi im ofiarami. Dzięki 
tym praktykom mogłem dowiedzieć się czegoś nie tylko o życiu po śmierci 
i jego warunkach, ale także o historii mojej rodziny. Moje życie, 
tak jak każdego w tej społeczności, było ustawione przede wszystkim 
pod kątem Boga i naszych przodków, którzy byli świadomi wszystkiego 
co robiliśmy. 

</p><p>
Wtedy przyszli protestantcy afrykańscy misjonarze, którzy zbudowali 
małą szkołę w celu kształcenia młodzieży w Yonibana, mym 
rodzinnym mieście. To tu uczyłem się o Jezusie Chrystusie, 
Jednorodzonym Synu Boga, który zmarł na krzyżu za grzechy ludzkości. 

</p><p>
Uczono nas, że wszystko, czego mogliśmy potrzebować wiedzieć o Jezusie, 
było zawarte w Biblii Świętej, Księdze Boga, której każde słowo 
— powinniśmy w to wierzyć — było święte. Księga ta stała się 
więc podręcznikiem nowej religii — chrześcijaństwa. Codzienne 
jej czytanie i studia, według wskazań, stały się obowiązkowe. 
Duże jej fragmenty należało zapamiętać, a opowieści znać ze 
wszystkimi szczegółami, ponieważ pochodząc od Boga ,,Są one prawdziwe 
i święte". 

</p><p>
Po czterech latach nauczania podstawowego zostałem ochrzczony i otrzymałem 
chrześcijańskie imię Viktor, które okazało się imieniem jakiegoś 
chrześcijańskiego świętego przodka. Od chwili przyjęcia chrztu 
zostałem odgrodzony od praktyk duchowych moich ludzi. Wiara w duchy 
i wszelkie praktyki z nimi związane — jasnowidzenia, bilokacje, 
opętania, mówienie językami, przekazy, uzdrowienia, wróżby, sny 
a nawet poligamia — zostały zabronione. Powiedziano mi, że wszystko 
to są produkty szatana. Tym ochrzczonym chłopcom i dziewczętom, 
którzy ośmielili się wrócić do owych ,,pogańskich" praktyk, wymierzano 
srogie kary — od chłosty laską, do zawieszenia lub wyrzucenia ze szkoły. 

</p><p>
W ten sposób misjonarze zniszczyli nasze duchowe dziedzictwo. Zaczęliśmy 
rozglądać się za naszą tradycją i naszymi ziomkami, którzy ją 
podtrzymywali. Nasze możliwości były dodatkowo ograniczane przez brak 
innych szkół w mieście. Tak więc podporządkowaliśmy się. Nim 
przeszedłem przez podstawową i średnią szkołę tej misji, opanowałem 
już ,,dobrze" Biblię. Ostrzegano mnie jednak przed ,,fałszywymi 
doktrynami rzymskiego katolicyzmu", a gólniej innych wyznań 
chrześcijaństwa. Głęboko w sercu utrzymywałem przytłumioną 
tęsknotę za mymi tradycyjnymi wierzeniami i praktykami. 

</p><p>
Po jakimś czasie moja postawa względem chrześcijaństwa protestanckiego, 
takiego jak praktykowano, poczęła zasadniczo się zmieniać, ponieważ 
postępowanie nauczycieli i pastorów, którzy mieli na nas wpływ, nie szło 
w parze z ich słowami, ich przykazaniami przekazywanymi z całym 
autorytetem, na jaki ich było stać. Zza swych pulpitów i na szkolnych 
zebraniach wzywali młodych i starszych, by nie grzeszyli przeciw Bogu 
przez łamanie jakiegokolwiek z Jego Przykazań. Pastorzy mieli prawo 
zawieszać w czynnościach albo spowodować zwolnienie nauczycieli, 
którzy popełnili przestępstwo, takie jak pijaństwo. Lecz sami pastorzy, 
których znałem osobiście, skrycie pili alkohol i czynili wszystko to, 
przeciw czemu nawoływali. Wszyscy wiedzieli, że inni też tak postępowali. 
Wielu z nas straciło w nich wiarę. 

</p><p>
Po skończeniu kursu przygotowawczego na nauczycieli, nauczałem w tejże 
samej misji przez dwa lata, po czym zrezygnowałem i przyłączyłem się 
do misji rzymsko-katolickiej, gdzie ostrzegano mnie przed ,,ignorancją 
i niebezpieczeństwami protestantyzmu". Księża otwarcie palili papierosy 
i pili alkohol. To mi się podobało, ponieważ sądziłem, że ci 
przynajmniej w tym względzie byli szczerzy i bez hipokryzji. 

</p><p>
Zafascynowały mnie opowiadania o Lourdes i Fatimie — jak to duch Marii, 
matki Jezusa, ukazał się dziewczynkom, i jak pobudowano na tych miejscach 
kościoły i ołtarze, i jak zdarzały się tam cuda. Miejsca te stały się 
wielkimi centrami pielgrzymek chrześcijańskich. 

</p><p>
Niedługo po tym, jak zostałem przyjęty na Uniwersytet w Oxfordzie w celu 
zdobycia Honorowego stopnia w Filozofii, Polityce i Ekonomii, miałem 
szczęście być zaproszony przez rzymsko-katolickiego kapelana do 
przyłączenia się do grupy studenckiej pielgrzymki z zadaniem noszenia noszy; 
rola ta dała mi łatwy dostęp do kościołów, szpitali i świętych 
kąpielisk. Kąpałem się w świętych wodach, sam piłem je i wysyłałem 
je w butelkach mojej rodzinie w Sierra Leone z pouczeniem, że powinni 
pokropić nią mieszkanie i wetrzeć trochę w swe ciała dla zabezpieczenia 
i na szczęście, tak jak widziałem, jak to czynią chrześcijańscy 
pielgrzymi w Lourdes. 

</p><p>
Po otrzymaniu stopnia w Oxfordzie wróciłem do Sierra Leone i następnie 
w 1966&nbsp;r. zatrudniłem się w Brytyjskiej Kompanii Kopalni Diamentów. 
To tutaj osłabł mój związek z kościołem katolickim. Pewnego dnia 
miejscowy ksiądz zaprosił mnie na spowiedź. Chociaż byliśmy sami 
w jego domu zamknął drzwi na klucz i zaciągnął zasłony nim kazał 
mi się modlić. 

</p><p>
Następnie powiedział: ,,Viktorze, cokolwiek mi powiesz pozostanie 
między nami i Bogiem. Jest to spowiedź. Tylko my dwaj. Bóg słucha, 
więc nie wahaj się powiedzieć mi wszystko. Cokolwiek powiesz pozostanie 
najściślej poufne." 

</p><p>
Powiedziałem mu o swoich ,,grzechach" po czym on się pomodlił, 
pobłogosławił mnie i poczułem się oczyszczony. 

</p><p>
Jednakże po tygodniu do swego biura wezwał mnie kierownik administracyjny 
kompanii, dla której pracowałem, by omówić pewne sprawy administracyjne 
i, między innymi, powtórzył szczegółowo to, co wyznałem księdzu. 
Przerwałem mu i zapytałem skąd otrzymał takie informacje, a on mi 
powiedział, że dwa razy na tydzień grywa w golfa z moim księdzem. 
W tamtej chwili zachowałem milczenie, ale zmroziło mi krew. Moja wiara 
doznała wstrząsu. Akt spowiedzi, który jest świętością, został 
sprofanowany. Przestałem chodzić do kościoła. Było to w 1968&nbsp;r. 

</p><p>
Odcięty od mojej tradycyjnej religii przez misjonarzy i rozczarowany przez 
propagatorów nowej religii, znalazłem się w zawieszeniu. W moim życiu pojawiła
się duchowa próżnia. Nigdy odtąd już nie przejmowałem się Bogiem, aż do czasu 
zakończenia pełnienia obowiązków Wysokiego Komisarza Sierra Leone przy 
Zjednoczonym Królestwie, Norwegii i Szwecji. 

</p><p>
Stanowisko Wysokiego Komisarza dawało mi niezwykle wysoki prestiż. Miałem 
biuro z 45 pracownikami przy 33 Portland Place w sercu londyńskiego 
modnego Mayfair, samochód Rolls Royce z szoferem i olbrzymi dom służbowy 
w drogiej dzielnicy podmiejskiej Hampstead, na dodatek ze służącymi 
ułatwiającymi życie. Miałem przyjaciół, tak sobie myślałem, w obu 
izbach Parlamentu, wśród ,,<i>high society</i>" włącznie z wpływowymi 
ludźmi biznesu, którzy mieli dostęp do 
krajowych lukratywnych minerałów (głównie diamentów) i produktów 
rolniczych. Nie zdawałem sobie wówczas sprawy, że prawdziwa przyjaźń 
jest tylko z Bogiem, a nie z człowiekiem. Człowiek zostanie z tobą, 
jeśli może coś zyskać, ale opuszcza cię, kiedy pojawiają się straty 
i zdają się zadomowiać. Tak było ze mną. Wiatr zmian politycznych, 
który wiecznie uderza w synów i córki Afryki, wkrótce dosięgnął mnie 
i porwał stanowisko ambasadorskie wraz z licznymi przyjaciółmi, którzy 
zdali się ryzpłynąć w powietrzu. 

</p><p>
Po powrocie do Londynu ponownie obudziło się moje zainteresowanie sprawami 
duchowymi. Moja żona i ja mieliśmy kilka posiedzeń z mediami 
Spirytystycznego Stowarzyszenia Wielkiej Brytanii (SAGB). Później 
staliśmy się członkami tego Stowarzyszenia; braliśmy udział w 
szkoleniach mediumistycznych i staliśmy się uzdrawiaczami duchowymi. 
Tak więc spirytyzm stał się moją nową religią. 

</p><p>
Spirytyzm jest doktryną opartą na przekonaniu, że świat fizyczny jest iluzją 
albo <i>mają</i>. Istnieje rzeczywistość. Istnieje Najwyższa Inteligencja, 
która jest odpowiedzialna za to, co widzimy. Człowiek jest ważny, jest 
boski — ma w sobie boską iskrę nazywaną zamiennie duszą, duchem, 
wyższą jaźnią albo <i>atmą</i>. Ta boska iskra jest niezniszczalna, trwa 
po śmierci, a potem kontynuuje życie w świecie duchowym. Rodzaj życia 
tam spędzanego jest określany przez życie przeżyte tutaj i teraz (prawo 
<i>karmy</i>, albo działania i skutków). Podlega ciągłemu postępowi. 
We właściwych warunkach jest możliwe, by ta boska iskra komunikowała 
się z nami śmiertelnikami. 

</p><p>
W tym czasie kilka słynnych angielskich mediów, w tym Ursula Robert, Janet 
Smithers i Mary Wheeler-Hopkinson, powiedziało mi w transie podczas 
seansów, że mógłbym uzdrawiać; że mam asystę kilku duchów, z których 
jeden był niemieckim lekarzem, a inni należeli do grupy z inicjałami SR, 
które medium interpretowało jako Spirit Radiation (Promieniowanie Duchowe), 
ale o którym później dowiedziłem się, że znaczy <i>Sai Ram</i> (wyrażenie 
związana z Sathya Sai Babą). Chociaż przy wielu okazjach treningów i praktyki 
leczenia duchowego jasnowidczo widziałem duchowego doktora, nie traktowałem 
poważnie twierdzenia mediów o moich zdolnościach leczenia kogokolwiek, 
ponieważ w tym czasie wolałem spędzać czas uczęszczając do domów 
publicznych i dyskotek, gdzie pogrążałem się w paleniu tak papierosów, 
jak i cygar i piciu alkoholu. Tamte czasy miały się jednak nagle 
i w zaskakujący sposób skończyć. 

</p><p>
<br><br><b>PIERWSZE SPOTKANIE, WEZWANIE I NASTĘPSTWA</b> 

</p><p>
Pewnego wieczora w grudniu 1974 r.&nbsp;spędziłem wiele czasu zabawiając się 
w miejscowym pubie, usytuowanym na końcu drogi Earlsfield w Garrett Lane, 
póki w końcu dość mocno się nie upiłem. W istocie miałem trudności z 
dojściem do domu. 

</p><p>
Tej nocy miałem wspaniały sen — pierwszy tego typu w moim życiu. 
Śniłem, że płynę po głęboko błękitnym i niesamowicie spokojnym niebie. 
Z obu stron miałem młodego i zadziwiająco przystojnego chłopca. Naszych 
strojów nie można opisać jako ubrań w zwykłym tego słowa znaczeniu; 
wydawało się, że mamy na sobie błyszczące białe odzienia. 
Płynęliśmy na wschód do odległej krainy i żaden z nas nie odzywał się. 

</p><p>
Po niedługim czasie zaczęliśmy łagodnie schodzić w dół w sposób taki,
jak to czyni samolot. Zaczęliśmy wyraźniej widzieć ziemię. Podchodząc 
do granic wioski zobaczyłem łuk, na którego szczycie znajdowały się dwie 
statuetki aniołów trzymających symbol. Byliśmy jeszcze kilka stóp 
nad ziemią, gdy zbliżaliśmy się do łuku i wtedy młody mężczyzna stojący 
z prawej strony łuku pozdrowił mnie bukietem kwiatów mówiąc ,,Witaj". 

</p><p>
Lecieliśmy dalej, tuż nad ziemią, wąską i krętą drogą wioski. 
Z lewej strony drogi znajdował się długi ogrodzony murem dziedziniec, 
którego główne wejście stanowiła solidna drewniana brama z domem 
u góry. Tutaj moi dwaj towarzysze lotu zniknęli. W domu tym, który 
w moim śnie wydawał się duży i przestronny, w jego środku spotkałem 
ludzi wszystkich narodów świata, włącznie z mymi przodkami, którzy 
mówili do mnie w moim rodzimym języku <i>temne</i>. Członkowie tej wielkiej 
rodziny trudnili się uzdrawianiem i nauczaniem. Uczestniczyłem [w tym 
zgromadzeniu] przez jakiś czas, dopóki się nie przebudziłem. 

</p><p>
Wkrótce zdałem sobie sprawę z tego, że stałem się nowym człowiekiem. 
Szczegóły przeżyć z tego snu mocno utkwiły mi w pamięci, chociaż 
wszelkie próby zrozumienia znaczenia tego nadzwyczajnego snu spotykały 
się z ponurym niepowodzeniem. Jednakże, moje skłonności do alkoholu, 
papierosów, cygar i innych używek jakoś cudownie zanikły. To, 
że tego dnia i następnego nie skręciłem do miejscowego pubu zadziwiło 
moich pubowych kolegów i znajomych. Doświadczyłem nowego rodzaju 
wewnętrznej radości i zadowolenia, a moje nastawienie i pojmowanie życia 
uległy transformacji — widzenie rzeczy inaczej i rozwój tęsknoty 
do czegoś innego, czegoś nieuchwytnego, czegoś co jest podstawą 
istnienia, czegoś wewnątrz — Boga. 

</p><p>
W pierwszym tygodniu stycznia 1985&nbsp;r. u mojej żony Genovevy pojawiła 
się bolesna spuchlizna kostki na prawej stopie, która wymagała wizyty 
w najbliższą sobotę u lekarza, dr Freisingera, w Brocket Bank Health 
Centre w południowym Londynie. Oglądając telewizję wieczorem w 
przeddzień wizyty przypomniałem sobie przepowiednię mediów dotyczącą 
mych uzdrawiających zdolności, więc postanowiłem sprawdzić słuszność 
ich twierdzeń przez położenie moich rąk na spuchniętej kostce. 
Zrobiłem to na przeciąg około trzech minut. 

</p><p>
Następnego dnia po przebudzeniu byliśmy zadziwieni, że kostka już wcale 
nie bolała a spuchlizna zeszła. Byłem rozradowany. Uświadomiłem sobie, 
że to uleczenie nie mogło się dokonać dzięki jakiejś mojej własnej mocy, 
ale wyłącznie poprzez moc Boga. Zdarzenie to odnowiło wielkie zaufanie 
do siebie samego, coś co straciłem kiedy ludzie, których uznawałem za 
przyjaciół, opuścili mnie po ustaniu mego powołania na Wysokiego 
Komisarza wraz z towarzyszącym temu dostatkiem i władzą. 

</p><p>
Poczułem w sobie nowe życie. Tam i wtedy postanowiłem zostać hilerem 
(uzdrawiaczem). Wiedziałem, że zależy to od łaski Boga, dlatego 
zacząłem modlić się do Boga każdego rana i wieczora. Każda modlitwa 
zaczynała się od podziękowań za miłość, opiekę i ochronę, które 
nam zapewniał i próśb na dzień — o pożywienie, odzienie, dach nad 
głową i zdrowie — o zabezpieczenie potrzeb życiowych. Po tym kończyłem 
moją modlitwę słowami: ,,O Boże, jeśli chcesz, używaj mnie jako swego 
instrumentu dla chwały Twego imienia i dla dobra rodzaju ludzkiego". 

</p><p>
Modliłem się w ten sposób od 1975 do 1978&nbsp;r., czyniąc z modlitwy 
stały zwyczaj. Moje pragnienie zostania hilerem było na tyle mocne, że 
zacząłem uczęszczać na kursy uzdrawiania i spirytyzmu w kwaterze 
Spirytystycznego Stowarzyszenia Wielkiej Brytanii. 

</p><p>
Trwało to do 21 lutego 1978&nbsp;r. Tamtego ranka zbudziłem się o 5:30 i 
usiadłem jak zwykle na krześle, gdzie odmówiłem modlitwy. Po tym 
pozostałem siedząc z rękami spoczywającymi na wsparciach krzesła 
i z zamkniętymi oczami. Nic nie wiedziałem o medytacji tylko po 
prostu siedziałem w ten sposób spokojne po modlitwach. 

</p><p>
Nagle, chociaż miałem zamknięte oczy, zobaczyłem, że pokój jest 
wypełniony białym światłem, a przede mną, zawieszone w powietrzu 
na około stopę przed moją twarzą, pojawiło się wypisane wielkimi 
złotymi literami słowo <i>JOY</i> (RADOŚĆ). Po około minucie słowo 
zniknęło i zobaczyłem fale dymu w głębokim błękicie wychodzące 
z drzwi i pełzające w kierunku środka pokoju, gdzie siedziałem. 
Dym ten następnie zamienił się w olbrzymiego lwa. Lew nastrożył 
grzywę i zaryczał. Było to cudowne widowisko. Siedziałem bez ruchu 
w grozie, lecz bez strachu. Wizja ta trwała około trzy minuty. Nie 
rozumiałem jej znaczenia, ale zakładałem, że musi to mieć jakiś 
związek z moimi modlitwami. Opowiedziałem o tym swojej żonie, a potem 
zanotowałem w dzienniku. 

</p><p>
Później w tymże roku, 15 sierpnia, przeprowadziliśmy się na 
50 Longley Road w południowo-zachodnim Londynie. Tamtejszy ogród 
był zaniedbany i wyglądał jak dżungla. Nie mogliśmy pozwolić sobie 
na ogrodnika, więc zdecydowałem wykonać całą pracę sam. Była to trudna 
praca, która w końcu doprowadziła mnie do poważnej choroby w okresie 
od września do samego grudnia. 

</p><p>
Od dawna przestałem chodzić do kościoła, ale tego roku — na Wigilię 
Bożego Narodzenia 1978&nbsp;r. — poczułem silną potrzebę zrobienia tego. 
Była to bardzo ostra zima, a miałem tylko starego Volkswagena bez ogrzewania. 
Ponieważ ciągle jeszcze nie byłem zdrowy, Genoveva uważała, że postępuję 
bardzo głupio wychodząc późną nocą. Jednak nalegałem i pojechałem. 

</p><p>
Tego wieczora kazanie w kościele wygłosiła Ursula Roberts. Porównała 
ona Jezusa do młodego człowieka zwanego Sathya Sai Babą, który mieszkał 
w południowych Indiach. Zainteresowało mnie to natychmiast. Chciałem 
wiedzieć coś więcej o Sathya Sai Babie. Po pewnych poszukiwaniach 
odkryłem fascynujące informacje w książkach <em>Sai Baba, the Holy Man 
and the Psychiatrist</em> (Sai Baba, Święty i psychiatra) S. H. 
Sandweissa, amerykańskiego psychiatry; <em>Sai Baba, Man of Miracles</em> 
(Sai Baba, Człowiek cudów) H. Murpheta, australijskiego naukowca oraz 
<em>The Life of Bhagavan Sri Sathya Sai Baba</em> (Życie Bhagawana Śri 
Sathya Sai Baby) N. Kasturiego, hinduskiego profesora. 

</p><p>
Chociaż wierzyłem w to, co ci uczemi napisali, moje uprzedzenia i 
podejrzenia przemagały mnie od czasu do czasu, w wyniku czego odłożyłem 
książki na półkę. Wahałem się między akceptacją Baby i odrzuceniem go. 
Wreszcie, 3 lutego 1980&nbsp;r. ukląkłem przy moim łóżku o godz. 10:45 
wieczorem i modliłem się następująco:
</p><p>
 ,,O Sai Babo, nie znam Cię. Mieszkasz gdzieś daleko 
w Indiach. Dowiedziałem się dużo o tobie z książek i od ludzi. Z 
tego, co przeczytałem i powiedziano mi, i po bardzo starannym rozważeniu, 
nie mam żadnych wątpliwości, że jesteś Bogiem Inkarnowanym. Moja żona 
i ja chcielibyśmy zostać Twoimi wyznawcami. Jeśli nas akceptujesz, to 
proszę o jakiś znak."
</p><p>
   Po tym poszedłem do łóżka i zasnąłem. Dwie i pół godziny później, 
o 1:15, zbudziłem się ze strasznego snu. W moim śnie Sai Baba ze swoimi 
krzaczastymi włosami przyszedł i usiadł na naszym stole do uzdrawiania. 
Żarówki przy suficie i w lampach biurkowych zgasły z hukiem. Wydawało się, 
że potężna przytłaczająca siła wstąpiła do pokoju do uzdrawiania. 
Krzyczałem o pomoc:
</p><p>
 ,,O jezu, pomóż nam;<br>
 O Boże, pomóż nam;<br>
 Sai Baba, pomóż nam." 

</p><p>
Wtedy zbudziłem się roztrzęsiony. Tej nocy już nie mogłem zasnąć. 
Dostałem potwierdzenie tego, co mówiło tysiące innych o wszechobecności 
Sathya Sai Baby i Jego zdolności do odpowiadania na modlitwy. Zaledwie w nieco 
ponad dwie godziny, od kiedy się do Niego modliłem wyrażając swoją 
wiarę w to, że jest On Inkarnacją Boga, odpowiedział mi z odległości 
tysięcy mil. 

</p><p>
Rozważałem tę wielką tajemnicę. Wychowany w tradycji afrykańskiej i 
w chrześcijaństwie, modliwszy się tysiące razy, nigdy nie doświadczyłem, 
by moje modlitwy zostały wysłuchane niemal natychmiast. 

</p><p>
Nie traciliśmy czasu przed przyłączeniem się do Tooting Sai Centre w 
południowym Londynie i aktywnie włączyliśmy się do działalności 
Sai w innych londyńskich ośrodkach. Kiedy tak postępowaliśmy, wzrosła 
częstość pojawień się Baby w moich snach. 

</p><p>
Większość spotkań grupowych spędzano na śpiewaniu <em>bhadźanów</em> 
w różnorodnych hinduskich dialektach, których początkowo nie rozumiałem. 
Jednak podobały mi się śpiewy, oddanie i pogodna atmosfera. W trzecim 
tygodniu zdarzyła się dziwna rzecz. Siedziałem z zamkniętymi oczami 
słuchając śpiewanych słów i klaskając do rytmu muzyki, kiedy zobaczyłem 
mężczyznę ubranego na biało, zawieszonego w powietrzu i otoczonego 
światłem. Miał coś jakby skrzypce, na których grał melodyjnie w rytm 
klaskania. Przyglądałem się temu widowisku przez dwie albo trzy minuty, 
po czym zniknęło. Bywałem w kościele wielokrotnie w moim życiu, lecz 
nigdy przedtem nie miałem podobnego przeżycia. A tu już przy trzeciej 
okazji odwiedzin Centrum Sathya Sai dla religijnych śpiewów przeżyłem 
coś, co mógłbym opisać tylko jako anioła przyłączającego się 
do ludzi, którzy wychwalali Boga. 

</p><p>
Moje zwyczaje modlitw również zaczęły się zmieniać. Chociaż zawsze 
odprawiałem moje wieczorne modły, będąc śpiochem nigdy nie udawało 
mi się modlić z rana. 15 marca 1980&nbsp;r., kiedy leżałem przebudzony w 
łóżku o 5:45 rano, usłyszałem głośny i wyraźny głos mówiący: 
,,<i>United Worship</i>" (jednolite modły). Wyskoczyłem z łóżka i 
poszedłem do pokoju modlitw. Od tego dnia modliłem się o 6 rano. 

</p><p>
W mojej praktyce uzdrawiacza zacząłem używać <i>wibhuti</i>; wyniki były 
zadziwiające. Jeden z przypadków dotyczył młodej kobiety, której ciążę 
trzeba było przerwać na podstawie orzeczenia lekarskiego — od piątego 
roku życia cierpiała na sierpowatość krwinek (<i>sickle-cell</i>). 
Była w tak słabej kondycji, że szanse na przeżycie operacji były wątłe. 
Jeśli jej stan nie poprawiłby się, lekarze nie mogliby przeprowadzić 
operacji. 

</p><p>
Na prośbę jej matki poszedłem do St. George's Hospital, który wówczas 
zanajdował się na na rogu Hyde Parku. Leżała nieprzytomna z matką 
u swego łoża w specjalnym pokoju. Nałożyłem <i>wibhuti</i> na jej czoło i 
trzymając jej rękę modliłem się w myślach do Baby o pomoc. 

</p><p>
Następnego dnia, wczesnym popołudniem, zadzwoniła jej matka i w podnieceniu 
powiedziała, że w czasie rutynowego sprawdzania o północy stwierdzili 
z zaskoczeniem, że ta młoda kobieta jest silna i w stanie nadającym 
się do operacji. Przeprowadzili operację natychmiast i jej stan poprawia 
się zadowalająco. 

</p><p>
W niedzielę zatelefonowałem do jej matki, by dowiedzieć się, jak się jej 
wiedzie w szpitalu. Telefon odebrała sama młoda kobieta. Zwolniono 
ją ze szpitala i oczekiwała na ponowne podjęcie pracy. 

</p><p>
W kwietniu tego roku poszedłem do domu Kirit Patela w Tooting, gdzie 
dyskutowano o pielgrzymce do Sathya Sai Baby do Indii. Poprosiłem o 
włączenie na listę podróżną także naszych (mojej żony i mojego) 
nazwisk. Wówczas opłata powrotnej podróży wynosiła £350, a 
więc potrzebowaliśmy £700. Pieniądze musiały być wpłacone 
do końca maja. Chociaż zgodziłem się na to, nie wiedziałem jeszcze, 
jak mamy je zdobyć, tym bardziej, że właśnie przeprowadziliśmy 
się i nasze konto bankowe nie wyglądało najlepiej. 

</p><p>
Kiedy nadszedł maj, pieniędzy jeszcze nie było, dlatego poprosiłem 
Kirit by wykreślił nasze nazwiska z listy. W pierwszy poniedziałek 
czerwca, kiedy przygotowywaliśmy się do wyjścia do szkoły, gdzie 
byliśmy nauczycielami, nadeszły dwa listy zaadresowane do mnie. 
Otworzyłem pierwszy i znalazłem w nim czek na £500. List przyszedł 
od starszego angielskiego dżentelmena, którego spotkałem tylko raz 
na filiżance kawy. Prosił mnie o przyjęcie pieniędzy i uważanie 
siebie za dającego, gdybym użył ich na wizytę u Sathya Sai Baby w Indiach. 

</p><p>
Byłem rozradowany. Zawołałem żonę i powiedziałem jej o tym. Trudno 
mi było uwierzyć, by ktoś mógł dać £500 bez żadnych oczekiwań. 
Moja żona również była rozradowana i pobiegła na górę, by przeczytać 
ten list. 

</p><p>
Wtedy otworzyłem drugi list. Był on od mojej matki. Ponieważ nie umie 
ona ani czytać, ani pisać, list napisał dla niej miejscowy ksiądz, 
Czcigodny J.F. Tholley. Oto co w nim było m.in.:
</p><p>
 <i>,,Mój drogi Synu<br>
Wiesz, że jesteś moim najstarszym synem i moje przeżycie zależy od ciebie. 
Jestem już stara, a w kraju panuje głód. Proszę prześlij mi pilnie 
trochę pieniędzy."
</i></p><p><i>
</i>   Zawołałem żonę i powiedziałem jej, by nie cieszyła się, póki nie 
przeczyta i tego listu. Kiedy czytała widziałem jak znika jej radość. 
Wtedy uświadomiłem sobie, że był to test. Z jednej strony było 
£500 przysłane dla mnie, bym pojechał do Indii, a zdrugiej list 
od mej matki, która potrzebowała pieniędzy. Mogłem z powodzeniem 
przesłać jej te pieniądze. 

</p><p>
Wiedziałem, że muszę wykorzystać te pieniądze na wyjazd do Indii i 
że Sathya Sai Baba zadba o matkę. Powiedziałem to swojej żonie. Niemniej, 
ciągle brakowało nam £200. Jak je zdobędziemy? 

</p><p>
Genoveva pocieszała mnie mówiąc, że sam potrzebuję tylko £350 by 
pojechać do Indii i wrócić. Zaoszczędzimy w ciągu przyszłego roku i 
wtedy ona pojedzie ze mną na następną podróż! 

</p><p>
Poszliśmy do szkoły tryumfując. Nie zatelefonowałem ani nie napisałem 
jeszcze do naszego dobroczyńcy, by mu podziękować, kiedy dwa dni później, 
we środę, nadszedł list do mojej żony. Pochodził on od żony owego 
starszego gentlemana z poleceniem, by kupiła sobie jakieś <i>sari</i>, kiedy 
znajdzie się w Indiach. Mieliśmy teraz £700! Był to cud. Natychmiast 
zatelefonowałem do pani Patel by ponownie wpisała nasze nazwiska na listę 
podróżną. 

</p><p>
Trzy dni później we śnie ukazał mi się Baba. Ubrany w czerwoną tunikę 
poprowadził mnie w górę po gołych kręconych schodach i pokazał mi pokój. 
Jego twarz była błękitna i o piękności nie do opisania. Kiedy rano 
przebudziłem się martwił mnie błękit twarzy Pana. Pomyślałem, że 
musi być chory. Wieczorem tego dnia odwiedziłem dom Kirit Patela, gdzie 
zwykle gromadzili się wielbiciele Sai. Opowiedziałem im mój sen 
podkreślając błękit twarzy mego Pana. Powiedzieli mi, że błękit 
symbolizuje boskość; że Kriszna był błękitny. Z tyłu za mną, kiedy 
oni mówili, był obraz Kriszny, na którym namalowany był On na błękitno. 
Sześć tygodni później, kiedy przyjechaliśmy do Prasanthi Nilayam, 
przydzielono mi ten właśnie pokój, który Baba pokazał mi we śnie. 

</p><p>
Do tego czasu Indie nigdy nie były tą częścią świata, w której 
mógłbym oczekiwać się znaleźć, a tu na początku lipca 1980&nbsp;r. byłem 
z żoną w drodze na ten wielki subkontynent. Polecieliśmy do Bombaju, 
i dalej korzystając z Indian Airlines do Bangalore, co zajmuje tylko 
godzinę i kwadrans lotu. 

</p><p>
Kiedy schodziliśmy do lądowania zamknąłem oczy do modlitwy i zobaczyłem 
wizję miejsca, do którego jechaliśmy. Zobaczyłem świątynię, ludzi 
siedzących na piasku wokół niej i mężczyznę w długiej czerwonej tunice 
i o włosach w stylu afro chodzącego pomiędzy nimi i zbierającego ich 
listy. Wizja skończyła się, kiedy wylądowaliśmy. 

</p><p>
Autobus zabrał nas z Bangalore do Puttaparthi, które jest odległe o około 
120 km. Kiedy autobus dojeżdżał do celu rozpoznałem teren i miejsce, 
które widziałem we śnie, w którym leciałem przez niebo w towarzystwie 
dwóch młodzieńców na pięć lat zanim po raz pierwszy usłyszałem o 
Sathya Sai Babie. 

</p><p>
Przybyliśmy do ,,Prasanthi Nilayam", co znaczy Miejsce Najwyższego Spokoju 
i które jest głównym <i>aśramem</i> Sathya Sai Baby. Była godzina 2 po 
południu 26 lipca 1980&nbsp;r. Byłem rozradowany oglądając Babę w czasie 
popołudniowego <i>darśanu</i>. Dwa dni później, 28-go, Sathya Sai Baba wezwał 
moją żonę i mnie na <i>interview</i>. Wzruszenie i radość, jakich doznałem 
kiedy siedziałem przed tą fizyczną postacią Boga Wszechmogącego, Boga do 
którego modlili się moi afrykańscy przodkowie — Sathya Sai Baby — 
są niesamowite. Jak można opisać słodycz cukru? Wszystko, co można powiedzieć, 
to ,,Jest słodki, po prostu słodki!" Nic nie można dodać do tego opisu. 
Tak samo było i zawsze jest, kiedy siedzi się przy boskich stopach 
Pana Baby. 

</p><p>
Następnego dnia, 29-go, nasza grupa została wezwana na <i>interview</i>. 
Widziałem jak Sathya Sai Baba kreuje rzeczy, włącznie z <i>wibhuti</i>, 
z niczego. 
Opowiedział mi o rzeczach, o których nikt nie wiedział z wyjątkiem mojej 
żony i mnie. Na przykład, ze wzrokiem utkwionym we mnie spytał: ,,Gdzie 
jest twoja żona?" ,,Tam w rogu, Swami" — odpowiedziałem. ,,Nie, to nie 
żona, przyjaciółka. Po ślubie — żona. Poślubię was" — oświadczył. 
Nikt w pomieszczeniu, z wyjątkiem Genovevy i mnie, nie wiedział o znaczeniu 
oświadczenia Swamiego. Prawie dziesięć lat przed tym <i>interview</i> 
ciągnący się proces rozwodowy mojego zwyczajowego ślubu w Londynie (Akt 
Spraw Małżeńskich z 1969&nbsp;r. pozwalał, po raz pierwszy, na przeprowadzanie 
procesów rozwodowych zamorskich zwyczajowych ślubów w Sądach Brytyjskich) 
stanowił techniczną przeszkodę dla mojego ślubu cywilnego z Genovevą. 
Wszechobecny, Wszechmocny i Wszechwiedzący Baba wiedział to wszystko 
i zdecydował zorganizować ceremonię ślubu prowadzoną przez siebie 
samego. 

</p><p>
Potem zadał mi klasyczne duchowe pytanie: ,,Czego chcesz?" 

</p><p>
,,Ciebie" — odpowiedziałem. Machnął swoją małą i piękną prawą ręką 
i pokazał pierścien zawierający Jego podobiznę. Kiedy włożył go 
na czwarty palec mojej lewej ręki, okazało się, że pasuje idealnie — 
tak jakby był wykonany na miarę. 

</p><p>
Dzień ten, 29-ty, miał dla mnie wielkie znaczenie też z innego powodu. 
Trzy miesiące przed naszym wyjazdem do Indii we śnie zobaczyłem kawałek 
papieru z wyraźnie napisanymi słowami ,,29-GO TEGO MIESIĄCA". Zrozumiałem 
to jako zapowiedź dużego zysku finansowego, może najwyższa wygrana w 
zakładach totalizatora piłkarskiego, w którego grywałem regularnie. 
W rezultacie zamiast zwykłej stawki 15 pensów, zacząłem stawiać 
poczwórnie. Myślałem, że wygram 29-go jakiegoś miesiąca tego roku. 
Genoveva entuzjastycznie przyłączyła się do robienia planów wydania 
przewidywanej fortuny! Oczywiście była to fortuna innego rodzaju; stała 
fortuna w dowód miłości Sai Baby, symbolizowana w postaci pierścienia, 
który On stworzył z niczego dnia 29-go lipca 1980&nbsp;r. 

</p><p>
Swami (jest to rodzaj zwrotu oznaczającego Mistrz) poprosił naszą grupę, 
by pojechała za Nim do Whitefield, innego ze swoich <i>aśramów</i>, który 
znajduje się nieopodal Bangalore. 13-tego sierpnia 1980&nbsp;r. zaprosił On 
tę grupę na <i>interview</i>. Było nas czterdzieścioro w małym pokoju. Po 
krótkiej mowie o Bogu i Miłości zwrócił się do mnie i powiedział,
</p><p>
 ,,Tak, obawiałeś się; martwiłeś się o pieniądze. Myślałeś, że nie 
przyjedziecie. Wtedy nadeszły dwa czeki — jeden duży, jeden mały — 
i te dwa — krzyżując swoje palce wskazujące — pokryły wasze 
wydatki dokładnie. A potem przyszedłem do ciebie we śnie." 

</p><p>
Kiedy tak do mnie mówił, załamałem się i płakałem. 

</p><p>
,,Tak, Panie, lecz Twoja twarz była błękitna i tak się zmartwiłem, że 
mogłeś się rozchorować" — odpowiedziałem. 

</p><p>
Spojrzał w górę na sufit i powiedział: ,,Błękit oznacza głębię, 
wieczność, boskość." 

</p><p>
Swami zaprosił grupę ponownie następnego dnia. Kiedy dochodziliśmy 
do wejścia, zobaczyłem kaleką Włoszkę na ziemi obok drzwi. Poprosiłem 
dwóch młodych i mocnych członków grupy, by pomogli jej wejść do 
pokoju widzeń. Kiedy usadowiliśmy się wewnątrz, Swami przywołał Genovevę 
i mnie na przód, aby przeprowadzić ceremonię naszego ślubu. 

</p><p>
Najpierw spytał Genovevę: ,,Jesteś chrześcijanką?" 

</p><p>
,,Tak" — padła jej odpowiedź. 

</p><p>
Machnął prawą ręką i pokazał srebrny pierścień z Krzyżem 
Jezusa. Następnie tak samo stworzył talizman na rzemyku. 

</p><p>
Genoveva powiedziała: ,,Swami, kiedy wrócimy do Londynu będziemy 
świętować nasz ślub <i>bhadźanami</i>. Zapraszamy Ciebie. Proszę przyjść." 

</p><p>
Baba odpowiedział: ,,Tak, tak, przyjdę." 

</p><p>
Po powrocie do Londynu przeprowadziliśmy śpiewy <i>bhadźanów</i>, tak jak 
było obiecane i, kiedy byliśmy przed ołtarzem, zobaczyliśmy <i>amritę</i> 
(święty nektar) sączącą się z ust na wielkim zdjęciu Baby, które 
stało na środku ołtarza. Następnie dekoracje ołtarza z kwiatów w 
naczyniach, girland, lichtarzy i kadzidełek kołysały się przez około 
minutę. 

</p><p>
Po ceremonii ślubu, Sai Baba powiedział do kalekiej kobiety z Włoch: 
,,Kobieto, wstań i chodź!" 

</p><p>
A ona wstała i poszła w Jego kierunku. Zaprowadził ją do wewnętrznego 
pokoju a kiedy, po pięciu minutach, oboje znowu wyszli zostawiła swoje 
kule i szła doskonale prosto. Widziałem ją jak szła jakieś 75 jardów 
do miejsca, gdzie czekały taksówki, by zabrać ludzi z powrotem do Bangalore. 

</p><p>
Kobieta ta była jedną z grupy osiemdziesięcioro Włochów, którzy 
przyjechali odwiedzić Babę. Zaciekawiony źródłem jej kłopotów, 
poprosiłem jednego z członków tej grupy mówiącego po angielsku, by 
mi coś opowiedział. Powiedział mi, że we Włoszech uczestniczyła 
w wypadku samochodowym doznając złamania żeber i kręgosłupa. Lekarze 
zrobili co mogli, lecz nie mogła ona ani stać, ani normalnie siedzieć. 
Nawet miała trudności ze spaniem z powodu nieustającego bólu. 
Mimo to została uleczona prostym poleceniem Sathya Sai Baby! Nic dziwnego 
więc, że odchodząc klaskała w ręce i śpiewała chwałę Boga. 

</p><p>
Po sześciu tygodniach wyruszyliśmy do Londynu, wracając przez Bombaj, 
gdzie Kirit Patel, kierownik naszej grupy, poprosił mnie, bym towarzyszył 
mu w odwiedzinach Indulal Shaha w jego biurze, Przewodniczącego Światowej 
Organizacji Sathya Sai, z którym dotąd jeszcze się nie spotkałem. 

</p><p>
Wzięliśmy taksówkę, która zawiozła nas do biura mieszczącego się 
na pierwszym piętrze wielkiego budynku. Kiedy wchodziłem do biura, Kirit 
Patel znajdował się z mojej lewej strony, zaś pan Shah przywitał mnie 
poprzez biurko. Wyjaśnił mi, że była to kwatera Organizacji, którą 
— wiele lat temu — często odwiedzał sam Sathya Sai. 

</p><p>
Indulal Shah zwrócił się następnie do prawej strony pomieszczenia, gdzie 
stał inny mężczyzna, którego przedstawił jako pana Jawaha, Zarządzającego 
Dyrektora Joy Company — kompanii, która produkowała lody w Indiach. Był 
to budynek firmy Joy. Kiedy usłyszałem nazwę kompanii ponownie rozbłysła 
w moim umyśle wizja, którą miałem 21-go lutego 1978&nbsp;r. Zupełnie o niej 
zapomniałem. Klasnąłem w ręce wykrzykując: ,,To jest to!" 

</p><p>
Opowiedziałem zaskoczonemu towarzystwu wizję  i wyjaśniłem znaczenie 
słowa ,,<i>JOY</i>" (które później, przy odjeździe, zobaczyłem wydrukowane 
wielkimi literami na zewnętrznej ścianie budynku). Zagadka została 
wreszcie wyjaśniona. Przez cztery lata modliłem się do Boga, by użył 
mnie jako Swojego narzędzia, a owa wizja pokazała mi, jak to ma się 
zrealizować — będę należał do Jego organizacji, której kwatera 
usytuowana jest w budynku Joy. W wizji zobaczyłem lwa, który jest 
uniwersalnym symbolem najwyższego autorytetu. Tak w Biblii, jak i w 
<i>Gicie</i> (rozdz. 10, wiersz 30), lwy znajdujemy jako symbole siły 
i mocy. W tamtej wizji Sathya Sai Baba, Inkarnowany Bóg, wysłuchał moich 
modlitw i wezwał mnie. Przekonało mnie to o Jego boskości. Nie modliłem się 
do żadnej szczególnej postaci boga, lecz do Boga Wszechmogącego, kiedy 
odpowiedział Sathya Sai Baba. Zatem Sathya Sai Baba jest Bogiem 
Wszechmogącym. 

</p><p>
Centrum Sathya Sai Baby w Graveney, którego jestem Przewodniczącym, 
prowadziło co piątek wieczorne spotkania Koła Studyjnego w pomieszczeniach 
Spirytystycznego Stowarzyszenia Wielkiej Brytanii (SAGB), przy 
33 Belgrave Square w Londynie (SW1). 

</p><p>
 To Koło Studyjne jest jednym z większych przedsięwzięć Centrum Sathya 
Sai Baby umożliwiającym wielbicielom studiowanie nauk Sathya Sai Baby, 
a także nauk i form kultu wszystkich większych religii świata. 
W ten sposób wielbiciele odkrywają, że ,,wszystkie religie i formy 
kultu są w swej istocie takie same". Takie odkrycie uczyniłoby zasadniczy 
wkład do dyscypliny duchowej ponieważ, naturalnie, pomogłoby to 
w promocji zrozumienia, tolerancji i akceptowania innych narodów i religii. 
Stąd, byliby oni przygotowani do praktycznego stosowania uniwersalnych 
ideałów Ojcostwo i Macierzyństwo Boga oraz braterstwo i ,,siostrzeństwo" 
mężczyzny i kobiety. 

</p><p>
SAGB przydzieliło nam swój pokój Zebrań Rady, za co byliśmy wdzięczni. 
Nasze pierwsze spotkanie w 1983&nbsp;r. odbyło się dnia 7-go stycznia. 
Prowadziłem dyskusję w grupie na temat idei Boga i boskości Sathya Sai 
Baby w szczególności. Byliśmy jednogłośni w konkluzji, że Sathya 
Sai Baba jest Bogiem — Najwyższym Bogiem, który inkarnował się wśród 
nas w tym wieku. Przed zakończeniem spotkania zgodzono się, że na następny 
raz, za tydzień, należy zaprosić mnicha buddyjskiego, aby powiedział coś na 
temat ,,Budda"; odpowiednie działania zostały podjęte w celu realizacji 
tego zamiaru. Dzięki pomocy Joana Osborne'a, aktywnego członka 
Koła Studyjnego, w kolejnym spotkaniu uczestniczył Ananda Metriya, 
starszy mnich buddyjski, w towarzystwie młodszego mnicha. Było wówczas 
obecnych siedemnastu wielbicieli i cztery inne osoby. Byliśmy zachwyceni 
obecnością mnicha i oczekiwaliśmy niecierpliwie na jego dyskurs. 

</p><p>
Jednakże, kiedy poprosiłem go, by mówił o Buddzie powiedział, że woli 
mówić o Sathya Sai Babie. Opowiedział nam cudowną historię o tym, jak 
spotkał Babę. Jakiś czas wcześniej mnich zauważył, że traci wzrok. 
Badali go rozmaici lekarze i zgodzono się, że potrzebna była operacja, ale 
nie mogli zagwarantować jej powodzenia. W tych nieszczęsnych 
okolicznościach Ananda Metriya zdecydował się pojechać do Indii do Sathya 
Sai Baby, gdzie miał szczęście, że Sathya Sai Baba pobłogosławił go 
i powiedział mu, by się nie martwił, ponieważ sam będzie z nim na sali 
operacyjnej. Potem mnich przeszedł udaną operację i odzyskał wzrok. 

</p><p>
Wykład mnicha koncentrował się głównie na miłości Sathya Sai Baby, 
Jego cudownych mocach i programie socjalnym w Indiach. W zwyczaju koła 
jest piętnastominutowy czas na pytania na zakończenie wykładu gościnnie 
występującego mówcy. Czwarte pytanie padło z ust Valli'ego Ludswitcha, 
który spytał: ,,Jak myślisz, kim jest Sai Baba? Czy jest On Bogiem?" 

</p><p>
Nastąpiła bardzo długa przerwa i wreszcie mnich odparł: ,,Zgodnie z 
folozofią buddyjską Sathya Sai Baba jest zaawansowanym joginem, bardzo 
wielką istotą." 

</p><p>
Czułem i wiedziałem, że mnich wykazał opanowanie i dyplomację w podejściu 
do tego pytania uchylając się od wypowiedzi opartej na własnym doświadczeniu, 
jako że, będąc buddyjskim mnichem zakonnym i przedstawicielem zakonu, był 
zobowiązany prezentować filozofię buddyjską. Jak można było się 
spodziewać, jego odpowiedź spowodowała konsternację i zamieszanie w 
umysłach wielbicieli, a być może wątpliwości u osób postronnych. 
Wiedziałem, że nastąpiłaby gorąca dyskusja dlatego, by nie stawiać 
naszego gościa w kłopotliwej sytuacji, podziękowałem mu i zamknąłem 
spotkanie modlitwą. 

</p><p>
Natępnego dnia wieczorem Genoveva, która rozważała odpowiedź mnicha 
przez cały dzień, powiedziała mi: 

</p><p>
,,Viktor, jeśli Sai Baba jest zaawansowanym joginem, jak mówił mnich, 
musiał był przeżyć setki tysięcy lat, by dosięgnąć takiego stopnia 
doskonałości i zgromadzić taką moc duchową." 

</p><p>
Trwałem przez moment w milczeniu a potem, po niewielkiej medytacji, spytałem 
ją ostrożnie: 

</p><p>
,,Genoveva, dlaczego wyznajemy Sathya Sai Babę? Czy dlatego, że 
chcemy sławy, dostatku, dobrego domu i dobrych stanowisk?" 

</p><p>
,,Nie — odpowiedziała zdecydowanie, lecz spokojnie. — 
Oczywiście, że nie." 

</p><p>
,,Otóż to — wykrzyknąłem. — Nie wyznajemy Pana Sathya Sai Baby 
dla rzeczy naterialnych." 

</p><p>
Kiedy mówiłem te słowa przypomniała mi się historia o błogosławionej 
Marii Dziewicy, matki Jezusa Chrystusa, która — kiedy ukazała się 
dziewczynce Bernadetcie w 1858&nbsp;r. w Lourdes, w południowej Francji 
— powiedziała: ,,Nie obiecuję ci szczęścia w tym świecie, lecz w 
przyszłym." 

</p><p>
Następnego dnia rano zbudziłem się o 3:30 po przeżyciu jednego z 
najbardziej nadzwyczajnych i zadziwiających snów w moim życiu. 

</p><p>
Byłem na górze. Był tam mały dom o bardzo prostej budowie. W nim był 
Sathya Sai Baba. Dom miał dwoje drzwi — jedne z tyłu, drugie z przodu. 
Za nim zebrała się wielka grupa starszych mężczyzn, wszyscy ubrani 
w długie białe sutanny przepasane na biodrach. Twarze mieli spokojne i 
poważne. Siedzieli w długim rzędzie zwróceni plecami ku domowi 
w odległości około dwadzieścia pięć jardów od niego. Nastrój był 
pokojowy. Jakiś głos podpowiedział mi, że są to jogini. 

</p><p>
Byłem również podobnie ubrany; podszedłem i usiadłem przy nich. 
Każdy z mężczyzn prawą ręką kręcił wielkim palcem prawej stopy. 
Mentalnie doznałem wrażenia, że wykonywali ćwiczenie jogi. Celem 
było obracanie dużego palca u nogi. Zacząłem ich naśladować. Zaledwie 
po trzech próbach potrafiłem już obracać mój palec, który stawał 
się cieńszy u podstawy i większy wyżej. Byłem podniecony tym, że udało 
mi się opanować to ćwiczenie tak szybko. Podskoczyłem z okrzykiem 
,,Zrobiłem to, udało mi się."  Moje podniecenie przerwał głos, który 
rzekł: 

</p><p>
,,To nie była twoja moc, która spowodowała, że twój palec obracał 
się tak łatwo. Jest to Łaska Baga. Joganandzie zajęło dwadzieścia 
lat ćwiczeń, zanim doprowadził swój palec do obrotów." 

</p><p>
Wykonawszy swoje zadanie, poszedłem w kierunku domu pozostawiając joginów 
ciągle zajętych tym ćwiczeniem. 

</p><p>
Na chwilę ukazał się Indulal Shah, Przewodniczący Światowej Rady 
Organizacji Sathya Sai, w stroju podobnym do joginów, i powiedział: 
,,Ty nie musisz robić tego, co oni." 

</p><p>
W tamtej chwili miałem wrażenie, że mówi o innych sprawach. Nic więcej 
nie zostało powiedziane. Potem zniknął. 

</p><p>
Kontynuowałem zbliżanie się do domu, cicho otworzyłem tylne drzwi, 
przeszedłem przez nie ku drzwiom frontowym. Jedne i drugie drzwi otwierały 
się automatycznie do środka i na zewnątrz, odpowiednio. Stałem na zewnątrz 
przed drzwiami frontowymi i zauważyłem, że dom miał widok na nieopisanej 
piękności dolinę. Spojrzałem w niebo i ukazała mi się wspaniała wizja, 
jeszcze trudniejsza do opisania ludzkim językiem. Nie było to zwyczajne 
niebo. Było to tak, jakby rozwarły się niebiosa zezwalając mi przelotnie 
ujrzeć wspaniałość swoich kolorów i swą nieskończoną głębię. 

</p><p>
Patrząc w górę i na lewo zobaczyłem długi napis na niebie wykonany 
tłustymi gotyckimi literami w złocie i innych kolorach. 

</p><p>
,,Wielkie nieba, patrzcie na ten napis tam w górze!" — zawołałem. 

</p><p>
,,Wszak był on tam cały czas. Czy dopiero teraz go zobaczyłeś?" — 
stwierdził głos z niebios. 

</p><p>
Były w tym napisie dwa mocno wyróżniające się zdania, przy końcu 
tekstu, które pozostały żywe w mej pamięci i które pozostaną takimi 
na resztę mego życia. <i>,,Ja jestem Tym, który miał przyjść 
ponownie. Ja jestem Tym, który posłał Parakleta"</i> (w oryg.: 
<em>Paraclete</em>). 

</p><p>
Połyskujące kolorowe promienie wychodzące z napisu oraz piękne i 
uspakajające białe światło z niebios połączyły się i wytrysły 
jak strzała i objęły mały dom, gdzie siedział Sathya Sai Baba. 
Stałem tam bez ruchu, osłupiały na chwilę; potem przebudziłem się. 
Była godzina 3:30 rano. Genoveva nie spała, więc jej opowiedziałem 
swój sen. 

</p><p>
Byłem na poły oszołomiony całą niedzielę. Mój umysł zajęty był 
snem i owymi dwoma końcowymi zdaniami, które powtarzałem sobie cały 
dzień. Sen obracał się wokół Sathya Sai Baby, lecz nie rozumiałem 
wniosków z niego płynących, ani znaczenia tamtego tekstu. Najwięcej 
zamieszania sprawiało słowo ,,Paraklet". Wiedziałem, że było to 
objawienie najwyższej wagi i dlatego czułem się bardzo radośnie. 

</p><p>
O godzinie dziewiątej wieczorem tego dnia Genoveva i ja odpoczywaliśmy 
rozmawiając o śnie. Ona siedziała na dywanie, a ja na podłodze. Oboje 
czuliśmy w pokoju obecność Sathya Sai Baby. Nagle naszła mnie silna 
potrzeba sprawdzenia znaczenia słowa ,,paraklet". Pobiegłem po schodach 
na górę do pracowni i pośpiesznie otworzyłem Oxford English Dictionary 
(oksfordzki słownik języka angielskiego) i znalazłem zapis: 
,,Paraklet <i>— Duch Święty, jako obrońca lub doradca (Jana 14.16, 
26, itd.); (niekiedy) Jezus Chrystus jako obrońca (Jana 2.1) </i>". 

</p><p>
Sprawdziłem odpowiednie wersy w Biblii (King James English Authorised 
Version), które brzmiały następująco: 

</p><p>
,,I poproszę Ojca, a on da wam innego pocieszyciela, który pozostanie 
z wami na zawsze." <i>Jana 14.16</i> 

</p><p>
,,O tych rzeczach mówiłem wam, będąc jeszcze obecny z wami. 
Lecz Pocieszyciel, który jest Duchem Świętym, którego Ojciec pośle w moim 
imieniu, on was nauczy wszystkiego, i przypomni wam wszystko to, co 
wam powiedziałem." <i>Jana 14.25 i 26</i> 

</p><p>
,,Niech wasze serca nie martwią się, ani niech się nie obawiają. 
Słyszeliście, co wam powiedziałem, odejdę i przyjdę do 
was. Jeśli mnie kochaliście, 
będziecie się radowali, ponieważ powiedziałem, idę do Ojca: bo 
mój Ojciec jest większy ode mnie." <i>Jana 14.27 i 28</i> 

</p><p>
Nie tylko te wiersze, ale cały rozdział 14 Jana są znaczące, ponieważ 
jasno przedstawiają ostatnie dni Jezusa na ziemi i ich bolesne skutki. 
Zbliżał się koniec jego misji i zaczął przemawiać do swoich uczniów 
przenośniami, mówiąc im, że nadszedł czas na zakończenie jego misji 
na ziemi. Uczniowie obawiali się, że zamierza ich opuścić i nie wiedzieli, 
co robić. Jezus powiedział im: 

</p><p>
,,Idę do mego Ojca ... Mój Ojciec i ja jesteśmy Jedno ... 
Mój Ojciec pośle wam Świętego Ducha (Parakleta), Pocieszyciela, by 
was pocieszył ... Przyjdę ponownie ... Słyszeliście, jak wam 
mówiłem, odchodzę, i przyjdę znowu do was." 

</p><p>
Po swym wniebowstąpieniu Jezus połączył się ze swym Ojcem (Najwyższym 
Bogiem) stając się sam Bogiem. On i jego Ojciec stali się Jednym. Jego 
ponowne przyjście, jak to obiecał, będzie zatem nie jako Syna, lecz jako 
Ojca, z którym się połączył i który posłał go osobiście w pierwszym 
przypadku, a potem Parakleta, by pocieszyć uczniów, w drugim przypadku. 
Tym Ojcem jest Sathya Sai Baba i stąd owe dwa zdania przesłane przez 
niebiosa: ,,Ja jestem Tym, który miał przyjść ponownie. Ja jestem Tym, 
który posłał Parakleta." 

</p><p>
Jest to prawdziwie niebiańskie i dramatyczne zaprzeczenie twierdzenia 
mnicha że ,,Zgodnie z filozofią buddyjską Sathya Sai Baba jest 
zaawansowanym joginem, jest wielką istotą." 

</p><p>
Święta Biblia, King James English Authorised Version, zawiera słowa 
Pocieszyciel i Duch Święty jako tłumaczenie słowa Paraklet, które 
w greckim oryginale ma formę Paracleton, które dalej tłumaczone jest 
na łacińską Vulgatę jako Paracletus. 

</p><p>
To, co dla mnie stało się krystalicznie czyste w tamtej wizji to to, że 
Sathya Sai Baba jest Kosmicznym Ojcem i Matką — jest Bogiem. 

</p><p>
Sathya Sai Baba jest nieprzenikniony. Jego fenomeny są najbardziej 
nadzwyczajne — poza ludzkim pojmowaniem — a przy tym najbardziej 
budujące i spełniające. Zanim wezwał mnie, historia Jezusa Chrystusa 
niewiele znaczyła w moim życiu osobistym. Od czasu Jego wezwania, jednakże, 
zaczęło się we mnie rozwijać głębokie uczucie miłości i zrozumienia 
do Jezusa: Jego narodzin, dzieciństwa, nauczania, ukrzyżowania i 
wskrzeszenia. 

</p><p>
Około godziny 11:45 wieczorem w Wielki Piątek 1982&nbsp;r. siedziałem w 
moim pokoju modlitewnym zajęty myślami o ukrzyżowaniu Jezusa. Na przodzie 
ołtarza przede mną było zdjęcie stóp Sai Baby. Moje myśli o cierpieniu 
Jezusa były skierowane na te stopy Sai. Wkrótce zauważyłem, że <i>wibhuti</i>, 
albo święty popiół, wysypuje się z tego zdjęcia Jego stóp w znacznych 
ilościach. 

</p><p>
Dwa lata później Judith Berry zaprosiła Genovevę i mnie na weekend 
wielkanocny w 1984&nbsp;r. do siebie w swym domku przy 8 Greenmoor Road w 
Enfield. W tym tygodniu mój umysł był zajęty głównie zdarzeniami 
ukrzyżowania. Następnej nocy miałem sen. 

</p><p>
Byłem po lewej stronie drogi prowadzącej do Golgoty, miejsca ukrzyżowania 
Jezusa. Droga była szeroka i zakurzona, a z każdej strony stały szeregi 
drzew. Po obu stronach drogi psy chodziły i biegały do miejsca krzyżowania
i stamtąd. 

</p><p>
Dochodząc do stóp niewielkiego wzgórza, które wyglądało jak 
wyrównana platforma, zobaczyłem dwa ciała zdejmowane właśnie z krzyży 
stojących osobno. Olbrzymie ptaki, jak gryfy, krążyły po niebie 
i powoli zniżały lot. 

</p><p>
Obracając się zobaczyłem nadchodzący tłum, wśród nich człowieka 
niosącego krzyż. Doszedłszy do miejsca krzyżowania, człowiek ów 
położył krzyż na ziemi, po czym żołnierze wzięli innego mężczyznę 
i przybili go do niego gwoździami. Następnie krzyż został postawiony
pionowo. 

</p><p>
Potem wzięto dwóch innych mężczyzn z tłumu i przybito do 
dwóch krzyży, które już były na ziemi, a które najpierw zobaczyłem. 
Te dwa krzyże zostały postawione, po jednym z każdej strony pierwszego 
ukrzyżowanego mężczyzny. 

</p><p>
Wtedy zbudziłem się. 

</p><p>
Ewangeliści dają świadectwo jednego krzyża przeznaczonego dla Jezusa i 
niesionego przez Szymona z Cyreny. Nie przekazali informacji o innych 
krzyżach przeznaczonych dla dwóch złoczyńców. Mogło być tak dlatego, że 
na Golgocie, miejscu krzyżowań, były już dwa użyte krzyże. W tej 
sytuacji, kiedy trzech ludzi miało być ukrzyżowanych, dodatkowy krzyż 
dostarczyli żołnierze Piłata, Namiestnika Rzymu. Szczegóły 
ukrzyżowania przedstawiono różnie u Mateusza 27, Marka 15, Łukasza 23 
i Jana 19. 

</p><p>
Wielu wielbicieli Sai miało wizje Sai Baby i Jezusa. Niektórzy widzieli 
twarz Sai Baby przekształconą na Jezusa. Wiarogodne wyjaśnienie 
znajduje się w dyskursie wygłoszonym przez Sai Babę w Bangalore 24-go 
grudnia 1972&nbsp;r. i opublikowanym przez Profesora N. Kasturiego 
(oficjalnego biografa Baby) w ,,<i>Sathya Sai Speaks</i>" (Słowa Sathya 
Sai), vol. VIII, rozdz. 30 następująco: 

</p><p>
,,Jest pewna sprawa, na którą chcę, byście dziś zwrócili szczególną uwagę. 
W chwili, kiedy Jezus zanurzał się w Najwyższym Źródle Boskości, 
przesłał pewną wiadomość dla swoich naśladowców, a która była 
interpretowana na rozmaite sposoby przez komentatorów i tych, co 
rozkoszują się składaniem w stos pism na pisma i znaczeń na znaczenia, 
dopóki nie zbierze się ogromna góra bałaganu. 

</p><p>
Owym stwierdzeniem manipulowano i przekręcono do postaci zagadki. 
Stwierdzenie Chrystusa jest proste. 'Ten, który posłał 
mnie pośród was, przyjdzie ponownie' — i wskazał na baranka.  Baranek 
jest tylko symbolem, znakiem. Oznacza głos: ba-ba; było to ogłoszenie 
nadejścia Baby. 'Jego Imieniem będzie Prawda' — oświadczył Chrystus. 
<i>Sathya</i> znaczy Prawda. 'Będzie nosił tunikę czerwieni, czerwonokrwistą 
tunikę.' (Tutaj Baba wskazał na tunikę, którą miał na sobie). 
'Będzie niski, z koroną (włosów).' Baranek jest znakiem i symbolem 
miłości. Chrystus nie oświadczał, że przyjdzie ponownie, powiedział 
'Ten, który mnie posłał przyjdzie ponownie.' Tamto 'ba-ba' jest tym 
Babą, a Sai, niski, o koronie kręconych włosów, ubrany na czerwono Baba, 
jest już obecny. Nie jest On tylko w tej postaci, lecz jest on w każdym z 
was, jako Mieszkaniec Serca. Jest On tam, niski, w tunice o kolorze krwi, 
która je wypełnia." 

</p><p>
Jest jeszcze wiele dalszych doświadczeń do zrelacjonowania, lecz lepiej 
zostawić je do późniejszego opublikowania. Niemniej, będzie pasowało 
i będzie właściwe zakończyć to opowiadanie wspomnieniem stworzenia 
w 1985&nbsp;r. przez Sathya Sai Babę leczniczego lingamu. 

</p><p>
W 1985 r. największa jak dotąd grupa (220 osób) ze Zjednoczonego 
Królestwa odwiedziła Prasanthi Nilayam przyjechawszy do Sathya Sai Baby. 
Z powodu dużej liczebności wzywał On nas na <i>interview</i> mniejszymi 
grupami. 
Było nas czterdzieścioro i kiedy rozsiedliśmy się przed Nim w pokoju 
widzeń, zaczął od wyjaśnienia nam istnienia Boga, Wszechświata i innych 
spraw duchowych. Podczas gdy tak wyjaśniał, machnął ręką a z dłoni 
wyłonił się jajokształtny <i>lingam</i> (symbol stworzenia). Wyjaśnił jego 
znaczenie i kładąc go w moje wyciągnięte ręce powiedział: 

</p><p>
,,Polewaj wodą ten <i>lingam</i> i dawaj chorym do picia. Poczują się dobrze 
prędko, prędko, prędko." 

</p><p>
Od tamtego czasu stosowałem się do tego polecenia i rezultaty okazały 
się zadziwiające. Woda z <i>lingamu</i> wielce pomagała tym, którzy ją używali 
— wielu z różnorakimi chorobami: od bardzo prostych do bardzo 
złożonych, włącznie z takimi, które nauki medyczne określiły jako 
,,nieuleczalne". Zostały wyleczone. Tak więc, w mojej służbie 
uzdrawiacza, woda z <i>lingamu</i> zastąpiła nakładanie rąk na chorych. 

</p><p>

<br></p><hr><small>File translated from
T<sub>E</font></sub>X
by <a href="http://hutchinson.belmont.ma.us/tth/">
T<sub>T</font></sub>H</a>,
version 3.12 on 15 Sep 2002.</small>


            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active">O Bhagawanie Śri Sathya Sai Babie</li>
                    <li class="breadcrumb-item active" aria-current="page">Sathya Sai Baba — Inkarnacja Boga</li>
                </ol>
            </nav>
        </section>
    </main>
    <footer>
        <div class="container">
             <p><i class="far fa-envelope" id="envelope"></i>
                    <span><a href="mailto:kb@astro.umk.pl">Wyślij email.</a>
                        </span></p>
            <p> <small>This page is in Polish only. If the language is exotic to you, you may wish to check <a
                        href="../../index_en.html">my site in <img src="./img/united-kingdom.svg" alt="English"
                            class="flag">English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
            <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>