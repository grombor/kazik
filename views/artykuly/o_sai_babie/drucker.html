<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
        <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon">
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link" href="../../../index.html">Strona główna</a>
                    </li>
                    <li class="nav-item">
                        <a class="nav-link" href="../inne/osobie.html">O sobie</a>
                    </li>
                    <li class="nav-item dropdown ">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            Artykuły<span class="sr-only">(current)
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Teksty naukowe i popularne</a>
                            <a class="dropdown-item" href="../wychowanie/spis.html">Wychowywanie w wartościach
                                ludzkich</a>
                            <a class="dropdown-item" href="../zloty_wiek/spis.html">Rozmaitości z progu Złotego
                                Wieku</a>
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai
                                Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci —
                                Sukszma Baba</a>
                        </div>
                    </li>
                    <li class="nav-item dropdown">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            Materiały do ściągnięcia
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../../materialy/programy_i_tabele.html">Programy i tabele</a>
                        </div>
                    </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active">O Bhagawanie Śri Sathya Sai Babie</li>
                    <li class="breadcrumb-item active" aria-current="page">Wywiad z Al Druckerem</li>
                </ol>
            </nav>
            <article class="container">
                <h2>Wywiad z Al Druckerem</h2>
                <h5 class="text-center">przeprowadzony przez 
                    <a href="../Nauki/Adwajta.htm">Davida Jevonsa</a><br>
                    z <a href="http://www.ramalacentre.com/">Centrum Ramala</a> 
                    w Anglii w lipcu 1999 r.<br>
                    (zobacz też <a href="./yani.html">wykład żony Ala</a>, Yaani)
                    </h5>
                <p>
                    <blockquote class="blockquote text-right">
                        <p class="mb-0"><b>David:</b> Chciałbym zacząć od pytania o tło duchowe. 
                            Co wiedziałeś o duchowości zanim zetknąłeś się z Sai Babą? 
                            
                            <p><b>Al:</b>  Wychowałem się w żydowskiej rodzinie w przedwojennych 
                            Niemczech. Jako mały chłopiec byłem bardzo pobożnym dzieckiem chociaż 
                            moja rodzina nie była specjalnie religijna. Myślę jednak, że moją 
                            pobożność bardziej motywowała potrzeba wyrwania się z rodziny niż 
                            rzeczywiste dążenia duchowe. Moja matka miała wszystkie te swoje 
                            siostry, które kochały mnie i dogadzały mi tak bardzo, że jako małe 
                            dziecko po prostu nie dawałem rady tego przyjąć. Jedynym sposobem 
                            uwolnienia się z tego wszystkiego było stanie się tak religijnym, żeby 
                            zostawiły mnie samemu sobie. Myślę, że zacząłem studiować <em>Torę</em> 
                            w wieku zaledwie trzech lub czterech lat. 
                            
                            </p><p><b>David:</b> Czy jednak w tych wczesnych dniach był jakiś czynnik 
                            lub zdarzył się wypadek, który przebudził twoją duchową świadomość? 
                            Co było tą iskierką, która zaprószyła ogień duchowych poszukiwań 
                            w tym życiu? 
                            
                            </p><p><b>Al:</b>  Nie znam żadnego pojedynczego zdarzenia z wczesnego 
                            okresu tego życia, 
                            ale moje zainteresowania sprawami duchowymi były silnie obecne w 
                            poprzednich wcieleniach. Mam pewne sygnały o tym, że w swoim poprzednim 
                            życiu byłem <i>sannjasinem</i> Misji Ramakriszny. Wierzę, że tamto życie 
                            spędziłem we Francji. Mam pewne wspomnienia z tym związane. Mam również 
                            odczucia, że kilka wcieleń upłynęło mi na życiu w Indiach, 
                            w grotach Himalajów. W tym życiu aż do całkiem zaawansowaniego 
                            wieku nie podążałem ścieżką duchową. Po ukończeniu uniwersytetu 
                            na pewien czas świat mnie niejako wchłonął. Włączyłem się do 
                            wyselekcjonowanej grupy inżynierów i fizyków, którzy odpowiadali 
                            za techniczne kierowanie programami rozwoju amerykańskich pocisków 
                            balistycznych i broni jądrowej. Wkrótce otrzymałem jednak wewnętrzne 
                            przesłanie, że praca nad tymi broniami masowego rażenia nie była 
                            dla mnie właściwa. Tak więc pod wpływem pobudki duchowej nagle, 
                            w końcu lat 60-tych, zerwałem z tym programem i pojechałem, by zamieszkać 
                            w Esalen Institute, ośrodku rozwoju i transformacji w Big Sur na wybrzeżu 
                            Pacyfiku, na południe od San Francisco. Kontrast między Esalen, 
                            a poprzednim życiem nie mógł być już bardziej dramatyczny. Radykalnie 
                            zmieniłem zawód, najpierw stając się masażystą, potem <a href="#Rolfer"><i>rolferem</i>*</a>, 
                            potem akupunkturzystą, homeopatą, terapeutą psychologii postaci 
                            (<i>gestaltyzmu</i>), a w końcu nauczycielem alternatywnej medycyny. 
                            Esalen leży z 
                            drugiej strony gór względem Tassajara Zen Mountain Center; jest to 
                            jakieś 15 mil lotem ptaka. Zwykliśmy chodzić przez te góry na spotkania 
                            ze wspaniałym nauczycielem, Suzuki-roshi. Był on naprawdę wielkim 
                            świętym i to dzięki niemu zainteresowałem się zenem. Spędziwszy 
                            w młodości pewien czas w Chinach, przez długi czas interesowałem się 
                            też naukami taoistów. Wydaje mi się więc, że zawsze interesowałem 
                            się materią ducha, ale Duch w istocie nie stał się centralnym 
                            punktem mego życia aż do czasu doświadczenia w awionetce. Myślę, 
                            że znasz tę historię jak dostałem się w straszną śnieżną burzę, 
                            a głos Swamiego pojawił się w radiu i poprowadził mnie na lotnisko, 
                            które otworzono jedynie na tyle, by ten mały samolot mógł wylądować 
                            dosłownie na ostatnich kroplach paliwa. On to uratował mi wtedy życie 
                            i zaprowadził mnie do siebie w Indiach, a ja stałem się wierzącym. 
                            
                            </p><p><b>David:</b> Największą przeszkodą, jaką musiałem pokonać przy układaniu 
                            swego stosunku do Sai Baby, była idea Boga albo Mesjasza inkarnującego 
                            się na Ziemi. Dla mnie Bóg był zawsze oddzielny od swojego stworzenia 
                            i nigdy nie przyjmował cielesnej postaci na Ziemi. Kiedy ty przeszedłeś 
                            tę przemianę? 
                            
                            </p><p><b>Al:</b>  Widzisz, jeszcze jako dziecko śpiewaliśmy pieśni w języku 
                            nowohebrajskim o czasie, kiedy Mesjasz przyjdzie na Ziemię i wszyscy 
                            będziemy szczęśliwi. Zawsze wierzyłem, że Mesjasz jest tuż za rogiem 
                            i że jest On Bogiem na Ziemi. Tak więc, zawsze czekałem na Niego i zamiast 
                            być zaskoczonym, że coś takiego mogłoby się wydarzyć, byłem raczej 
                            zaskoczony, że to jeszcze się nie stało. Nie miałem więc uprzedzenia 
                            wobec Boga z krwi i kości. 
                            
                            </p><p><b>David:</b> We wczorajszym swoim wystąpieniu opowiedziałeś o spotkaniu 
                            z pułkownikiem SS w wagonie pociągu, kiedy próbowałeś uciec przed 
                            prześladowaniami w Niemczech. Ta imponująca postać ubrana w czarny 
                            mundur musiała wywrzeć na tobie piorunujące wrażenie, a jednak 
                            mówił ci o <i>Biblii</i> i wypowiedział to zadziwiające stwierdzenie: 
                            „Tym razem nie ma Mesjasza, który by cię uratował". 
                            
                            </p><p><b>Al:</b>  Byłem wtedy dziewięcioletnim dzieckiem i oczywiście byłem 
                            przerażony. Kiedy wszedł do przedziału, ze strachu straciłem rozum. 
                            Mieszkałem w Kolonii i jechałem przez Niemcy do Polski zatrzymując się 
                            po drodze w Berlinie. W Berlinie miałem zamożnych krewnych, którzy 
                            postanowili wysłać mnie przedziałem pierwszej klasy, ale — o czym 
                            nie wiedziałem — Żydom było zabronione przebywać w takim przedziale. 
                            W przedziale byłem sam do czasu, aż pociąg zatrzymał się jakieś 
                            dwadzieścia pięć mil za Berlinem, kiedy to pojawił się ów 
                            pułkownik. Siedziałem sparaliżowany oczekując aresztowania. Ale 
                            on okazał się czarującym człowiekiem. Rozluźnił kurtkę i pozdejmował 
                            wszystkie imponujące przedmioty osobistego użytku: czapkę ze znaczkiem 
                            czaszki, czarny skórzany pas, rewolwer, bagnet, skórzane rękawiczki, 
                            monokl oraz wielkie czarne skórzane buty. Usadowił się wygodnie i 
                            powiedział, bym również usiadł wygodnie i nie bał się. W ten sposób, 
                            w pewnym sensie stał się dla mnie zwykłym człowiekiem. Mówił mi 
                            o Bogu i Żydach, dużo cytując ze Starego Testamentu. Ostrzegł mnie, 
                            że zbliża się holokaust i poradził mi, bym uciekał na zachód, a nie 
                            na wschód, co oczywiście w końcu zrobiliśmy. 
                            
                            </p><p><b>David:</b> W swoim wystąpieniu powiedziałeś, że czujesz iż ten 
                            pułkownik to Sai Baba, że Sai Baba przejawił się jako pułkownik, aby cię 
                            ostrzec, w istocie by uratować ci życie. Czy naprawdę jesteś przekonany, 
                            że tak jest? 
                            
                            </p><p><b>Al:</b> Bez żadnych wątpliwości — tym człowiekiem był Swami. 
                            Jest to dla mnie teraz bardzo jasne. On po prostu w ogóle nie pasował do 
                            charakterystyki SS-mana. Niemożliwe jest, aby ktoś w nazistowskich Niemczech 
                            zaryzykował mówienie takich rzeczy, jak on to zrobił, nawet gdyby w ten 
                            sposób myślał. 
                            
                            </p><p><b>David:</b> Pułkownik SS wypowiedział to zadziwiające stwierdzenie: 
                            „Tym razem nie ma Mojżesza, aby cię uratował. Będziesz musiał być swoim 
                            własnym Mesjaszem". Jak myślisz, co Swami miał na myśli, gdy to mówił? 
                            Jak postrzegasz to przesłanie w świetle tego, co się później stało 
                            z Żydami? Jaki cel krył się za holokaustem Żydów? 
                            
                            </p><p><b>Al:</b> Chciałbym znać choćby początek jakichś na to odpowiedzi. Nie 
                            mam pojęcia, Davidzie, nie mam pojęcia. Jednak w dwóch kolejnych pokoleniach 
                            wystąpiły dwie wojny światowe, które zgładziły lub pozbawiły korzeni 
                            setki milionów ludzi, a potem nastąpił rozwój broni atomowej i wodorowej, 
                            które zdolne są do zmiecenia całej cywilizacji, a Bóg wie, czy nie 
                            czekają jeszcze inne szalone bronie zagłady zdolne zniszczyć ludzkość. 
                            Wszystko to, nie wspominając już bezsensownej masowej przemocy i horroru 
                            nazistowskich Niemiec, Ruandy, Bośni, Kosowa czy Sudanu, dowodzi jak skrajne 
                            szaleństwo opadło nas w tej <i>kali judze</i>, oraz jak absolutnie konieczne 
                            jest, by w tych mrocznych czasach przyszedł <i>Awatar</i> i uratował 
                            człowieka przed nim samym. Ludobójstwo Żydów jest tylko zewnętrznym objawem 
                            obecności ludobójczych impulsów i niepohamowanego gwałtu wewnątrz 
                            naszych własnych serc. Swamiego sposób zaradzenia temu stanowi polega na 
                            skierowaniu nas ku światłu; mówi On: „Pamiętaj o Bogu, zapomnij świat, 
                            nigdy nie bój się śmierci". Uczy jak mamy odsunąć cień na tył i 
                            skupić się na rzeczywistości, a nie obłędzie. Jeśli zakładamy 
                            okulary naszej miłości, świat staje się dla nas miłością. Taki 
                            mamy przydział w tym błogosławionym czasie <i>Awatara</i>. Jeśli chodzi o 
                            Mesjasza, pewnego razu miałem okazję spytać Swamiego, czy jest On 
                            Mesjaszem, na którego czekamy.  Odpowiedział: „Nie jeden Mesjasz. 
                            Wszyscy jesteście Mesjaszami. Jesteście zdolni wyratować siebie, a 
                            także innych". Innymi słowy, On będzie kierował rydwanem, On będzie 
                            kierował nas od wewnątrz. Ale jest to nasza praca i otrzymaliśmy wszelkie 
                            zdolności do przemiany wewnętrznych wrogów żądzy, nienawiści, zazdrości 
                            itd., zanieczyszczających nasze serca, w boską miłość, jaką jest 
                            Swami, a tym samym uratowania się. Mnie osobiście Swami dał okazję 
                            do oczyszczenia się z większości prześladowczych wspomnień nazistowskich 
                            Niemiec. Wiąże się to z pierwszym przypadkiem, kiedy musiałem zupełnie 
                            nieoczekiwanie opuścić Indie. Opowiem tę historię. W 1981 r., po tym jak 
                            odbyłem jakieś piętnaście podróży do Swamiego, polecił mi przyjazd 
                            i zamieszkanie na stałe w Prasanthi Nilayam. Wróciłem i wyzbyłem 
                            się wszystkiego w Ameryce; sprzedałem lub oddałem wszystko, co posiadałem 
                            i po kilku miesiącach byłem znów w <i>aśramie</i>. Na Jego polecenie miałem 
                            zrezygnować z obywatelstwa USA i zostać obywatelem Indii. To miał być 
                            koniec mojego życia w Ameryce! Rozpocząłem więc proces indyjskiej 
                            naturalizacji i ułożyłem sprawy tak, by otrzymać indyjskie obywatelstwo 
                            w dniu moich 60-tych urodzin, ponieważ jest to szczególnie pomyślny 
                            dzień. Zaplanowałem sobie na ten dzień przyjazd do Bangalore w celu 
                            zaprzysiężenia, a także aby kilka dni później wygłosić referat na 
                            konferencji rektorów wszystkich indyjskich uniwersytetów. Miałem mówić o 
                            Programie Świadomości, sześciu kursach realizowanych wyłącznie na 
                            Uniwersytecie Swamiego, które obejmują cały zakres ludzkiej wiedzy 
                            (humanistyka, nauki ścisłe, sztuki piękne oraz duchowa i religijna historia 
                            świata) i które musiał zaliczyć każdy uczeń przed maturą. Maczałem 
                            palce w przygotowywaniu tego programu. Wtedy Swami przebywał w Brindawanie, 
                            niedaleko od Bangalore. Tamtego ranka, gdy siedziałem w swoim pokoju 
                            pracując nad referatem, do drzwi zapukał policjant i poinformował mnie, że 
                            jestem aresztowany! Możesz sobie wyobrazić jaki przeżywałem szok i 
                            niedowierzanie. Wyglądało na to, że uznali mnie za agenta CIA, który będzie 
                            zagrożeniem dla kraju, jeśli stanie się jego obywatelem. Policjant miał 
                            nakaz przewiezienia mnie do odległego o 200 km Anantapuru. Nalegałem, że 
                            muszę najpierw spotkać się ze Swamim. Zadziwiające, ale udało mi się to. 
                            Jest to cudowna historia, teraz jednak nie mogę jej opowiedzieć. Gdy 
                            spotkałem się ze Swamim, On powiedział mi mimo moich gorączkowych 
                            sprzeciwów, że owszem jestem CIA i że będzie najlepiej, jeśli opuszczę 
                            ten kraj. Potem wyjaśnił, że CIA znaczy <i>Constant Integrated Awareness</i> 
                            (stała integralna świadomość) i że powinienem zadzwonić do naczelnika 
                            w Anantapurze. Zadzwoniłem do tego urzędnika i, ku mojemu zaskoczeniu, 
                            sam odebrał telefon, co w Indiach jest bardzo niezwykłe. Kiedy powiedziałem 
                            mu, że Bhagawan poradził mi opuścić Indie, dał mi osiem godzin na wyjazd 
                            z kraju. Był to dzień, w którym miałem stać się obywatelem Indii 
                            zrzekając się obywatelstwa USA i dzień moich 60-tych urodzin, a życie 
                            moje w jednej chwili zostało całkowicie odwrócone! Nie miałem żadnych 
                            pieniędzy, nie miałem biletu, nie miałem wizy wyjazdowej. Jednak w 
                            jakiś cudowny sposób Swami wszystko to załatwił i znalazłem się w 
                            samolocie lecącym nie gdzie indziej, lecz właśnie do Niemiec. Z funduszami, 
                            jakie udało mi się zdobyć, nie mogłem polecieć dalej. Zamieszkałem 
                            u niemieckich znajomych spotkanych w <i>aśramie</i>. W czasie wojny on 
                            służył w Wehrmachcie, niemieckim wojsku, a jego żona przewodziła żeńskiemu 
                            skrzydłu Hitlerjugend [młodzieżowej organizacji NSDAP]. Spędziliśmy 
                            razem miesiąc na intensywnych dyskusjach czasów wojny i oczyszczaniu całej 
                            naszej starej karmy. Przedmiot ten został całkowicie wyczerpany, my 
                            staliśmy się sobie bardzo bliscy, a całe doświadczenie wojny zostało 
                            odstawione na spoczynek. We wczorajszym wystąpieniu wspomniałem o czystym 
                            świetle, jakie emanuje z oczu dzieci ze szkół Swamiego. Mam wyraźne 
                            odczucie, że wiele z tych dzieci jest odrodzonymi duszami istot, które 
                            zginęły w gazowych piecach Oświęcimia. Pamiętam, kiedy byłem w Polsce 
                            jako mały chłopiec, studiowałem Torę z pewnym starym rabinem. Było w 
                            tamtej klasie około tuzina innych chłopców. Byli oni dość oddani tym 
                            studiom, ale po zajęciach zachowywali się bardzo swobodnie i byli 
                            szczęśliwi i naprawdę przyjaźni w stosunku do tego niemieckiego chłopca, 
                            który zjawił się pośród nich. Ciągle jeszcze wyraźnie pamiętam swoje 
                            zaskoczenie na widok niezwykłego światła, jakie zdawało się wypływać z 
                            ich oczu. Teraz byli tu ponownie, tym razem z Babą, i z pewnością wybaczyli 
                            wszystko, co im wyrządzono w przeszłości. Osobiście mam pełną jasność, 
                            że nawet gdyby Adolf Hitler siedział tutaj przede mną, widziałbym jedynie 
                            pełnię i doskonałość esencji jego jestestwa, a nie dbałbym o horror, jaki 
                            reprezentuje w swoim szaleństwie jako osobowość spłodzona w świecie. 
                            
                            </p><p><b>David:</b> Jak dużo czasu zajęło ci rozpoznanie boskości Sai 
                            Baby? Moja droga była bardzo powolna, wymagająca wielu wizyt, z wielu 
                            wątpliwościami i testami. Jak to przebiegało u ciebie? 
                            
                            </p><p><b>Al:</b>  Pokochałem Swamiego od pierwszego wejrzenia. Po prostu 
                            go kochałem. 
                            Jak już powiedziałem wczoraj, po raz pierwszy zobaczyłem Swamiego w 
                            Audytorium Purnachandra podczas Mahaśiwaratri, jednego z większych 
                            świąt Indii. Bezpośrednio przed Jego wyjściem miałem to bardzo wyraźne 
                            i znaczące przeżycie <i>déjá-vu</i>, powrót do nazistowskich Niemiec. Była 
                            tam cała masa flag i symboli swastyki, która oczywiście była symbolem 
                            nazistowskich Niemiec, hasła na transparentach powieszonych na ścianie 
                            podobne do tych, których używali naziści, a kiedy Swami zaczął 
                            przemawiać, niektóre z Jego wypowiedzi były te same, które mówił 
                            Hitler! Potem ocknąłem się i uświadomiłem sobie, że oto tutaj jest 
                            ostateczne boskie dobro i że w swoim życiu przeżyłem zarówno ostateczne 
                            dobro, jak i ostateczne zło. Obaj używali nieco podobnych zewnętrznych 
                            form, obaj używali po części tych samych wyrażeń, obaj używali po 
                            części tych samych symboli i haseł, obaj mieli podobne maniery. Podczas 
                            dyskursu, który Swami wygłosił tego dnia, powiedział, że nie ma pożytku 
                            z chodzenia po polu i kopania dziesięciometrowych dołów w poszukiwaniu 
                            wody. Możemy przekopać całe pole i nic nie znaleźć. Powiedział, że 
                            aby znaleźć czystą wodę, mamy wykopać jeden dół, ale musimy kopać go 
                            głęboko. Jeśli chcemy poznać rzeczywistość tego Awatara Sai, musimy 
                            podejść doń blisko i kopać głęboko. Siła tamtego doświadczenia 
                            była tak wielka, że pozostało ono świeże do dziś. 
                            
                            </p><p><b>David:</b> Przebywałeś tak blisko Swamiego; czy sądzisz, że to 
                            dzięki twoim uczynkom w poprzednich żywotach, czy w tym życiu? 
                            
                            </p><p><b>Al:</b>  Nie wiem. Mogę tylko powiedzieć, że nie ma niczego 
                            w tym życiu, o czym bym wiedział, co miałoby jakiś związek z tym 
                            nadzwyczajnym przywilejem. 
                            
                            </p><p><b>David:</b> Obaj znamy ludzi, takich jak ty, którzy byli bardzo blisko 
                            Swamiego a potem nagle tracili łaskę i zostali wyrzuceni z <i>aśramu</i>. 
                            Mam wrażenie, że bezpieczniej jest nie zbliżać się zbyt mocno do 
                            Swamiego, niejako kochać go na odległość. To niemal tak, jak zbliżyć 
                            się zbytnio do ognia i poparzyć się. Jak ty czujesz te rzeczy? 
                            
                            </p><p><b>Al:</b>  Kiedy przychodzi ta niszcząca chwila spopielenia, 
                            jest ona absolutnie 
                            nieoczekiwana — tak, jak było w przypadku zdarzenia z moich 60-tych 
                            urodzin, o którym dopiero co mówiłem. W pewnym sensie jest to niczym 
                            nasza postawa w stosunku śmierci. Myślimy, że śmierć jest czymś 
                            rzeczywistym i że każdemu się przytrafi, ale tak naprawdę nie wierzymy, 
                            że spotka nas! Oczywiście, w przekonaniu tym tkwi podpowiedź, że 
                            w rzeczy samej śmierć nie jest rzeczywista.  Podobnie jest z ciemną 
                            stroną duszy. Wiemy, że ludzie przeżywają okresy wielkich duchowych 
                            wstrząsów, ale myślimy, że tak dobrze panujemy nad naszym życiem 
                            lub mamy tyle łaski boskiej, że takie klęski po prostu nie mogą 
                            nas dotknąć. Ale zaskoczeniem jest to, że kiedy to się zdarzy, okazuje 
                            się czymś zupełnie innym niż to, czego się obawialiśmy. Oto inna 
                            taka historia z nieoczekiwanym skutkiem. Pewnego ranka otrzymałem 
                            wiadomość, że mam się zgłosić do głównego biura <i>aśramu</i>. Trzeba 
                            wiedzieć, że wtedy byłem wykładowcą w Instytucie Sathya Sai, a przy 
                            tym byłem tam jedynym człowiekiem z Zachodu. Swami kazał mi też 
                            prowadzić kółka studyjne dla mieszkańców <i>aśramu</i> oraz dla kadry 
                            i studentów na Uniwersytecie. Wtedy także wygłaszałem mowy dla 
                            przybyszów z Zachodu, którzy odwiedzali <i>aśram</i>. Było więc, wiele 
                            okazji do potknięć i popełniania błędów. Ale w tym szczególnym 
                            zdarzeniu nie było nawet błędu. Nic nie zrobiłem. Mimo wszystko, 
                            poszedłem do biura, a było to przed porannym <i>darśanem</i>, i czekałem 
                            na przyjście kierownika biura.  Przyszedł wprost od Swamiego, gdyż 
                            jedzą razem śniadanie. Podszedł do mnie i mówi: „Zbierz swoje rzeczy 
                            i wyjeżdżaj. Ma cię tu nie być do południa!" Powiedziałem: 
                            „Nie być mnie tu — co masz na myśli?" On odpowiedział: „Mówi się ci, 
                            że masz wyjechać. Masz się wyprowadzić". Wszystko to działo się po trzech 
                            latach mieszkania w <i>aśramie</i>. Spytałem: „O co w tym chodzi?", ale on 
                            odparł: „Polecono mi nic ci nie mówić". Wróciłem więc do swojego 
                            pokoju i powiedziałem w myślach: „Swami, co ja zrobiłem? Nie rozumiem 
                            tego. Muszę wyjeżdżać, a całe moje życie jest tutaj. Gdzie mógłbym 
                            pójść? Tu jest moje miejsce. Gdzież indziej mogę żyć?" W tamtym 
                            czasie miałem bogatą bibliotekę liczącą ponad 500 książek. Zacząłem 
                            pakowanie i wybieranie kilku ulubionych książek, które chciałem zabrać ze 
                            sobą. Wziąłem do ręki zbiór poezji Śankary, otworzyłem i przeczytałem: 
                            „Matko, jak możesz być tak okrutna dla swego syna, jesteś moją Matką 
                            jak więc możesz nie kochać swego syna?" W jakiś sposób wiedziałem, 
                            że nie przypadkiem natknąłem się na ten wiersz. Właśnie wtedy przyszła 
                            wiadomość, że mam pójść i spotkać się z dr Gokakiem, który wtedy 
                            był prorektorem Uniwersytetu i który był też moim szefem. Powiedział 
                            mi, że Swami był bardzo ze mnie niezadowolony i że mam odejść. 
                            Powiedziałem: „Co to wszystko znaczy, doktorze Gokak?"  Odpowiedział, 
                            że powiedziano mu, aby mi nie mówił, jednak dodał, że Swami był 
                            niezadowolony z czegoś, co powiedziałem na publicznym spotkaniu. Wróciłem 
                            do mieszkania i kontynuowałem pakowanie, kiedy wezwał mnie Profesor Kasturi. 
                            Kasturi i ja byliśmy jak ojciec i syn. Spędziłem z nim wiele czasu. 
                            Kasturi powiedział: „Drucker, doigrałeś się!" Powiedziałem: „Cóż 
                            to takiego, co niby zrobiłem?" On odparł: „Swami mówi, że rzucałeś 
                            słonymi kawałami przed obcokrajowcami". Powiedziałem: „To jest 
                            zwyczajnie 
                            niemożliwe, Kasturidźi, to absolutnie nieprawda". Kasturi powiedział, że 
                            Swami otrzymał list od pewnej Niemki. która doniosła mu o tym fakcie. 
                            Powiedział też, że on (Kasturi) otrzymał list od tej samej kobiety 
                            z prośbą o przedstawienie mnie. Nie mam pojęcie kim była ta kobieta. 
                            Poszedłem na mój ostatni <i>darśan</i> i kiedy tam siedziałem, podszedł do 
                            mnie 
                            Swami i rzekł: „Jesteś Śurpanakhą". Śurpanakha to imię demonicy 
                            z <i>Ramajany</i>. Była siostrą Rawany, a kiedy napotkała Ramę i Lakszmanę, 
                            tak mocno ich zapragnęła, że w przypływie zazdrości próbowała 
                            zabić Sitę. Lakszmana interweniując oszpecił ją przez obcięcie mieczem 
                            najpierw nosa, a potem uszu. Ona wróciła do brata Rawany w celu zebrania 
                            armii demonów, aby się pomścić. Rawana dziwił się, że tak długo 
                            czekała pozwalając obciąć sobie zarówno nos, jak i uszy więc spytał ją, 
                            dlaczego nie uciekła. Odpowiedziała, że ci dwaj książęta byli tak 
                            piękni, iż nie mogła od nich oderwać oczu! Kiedy Swami nazwał mnie 
                            Śurpanakhą i powiedział, że odetnie mi nos, zareagowałem mówiąc: „Och 
                            Swami, jesteś tak piękny. Muszę pozostać dotąd, aż mi obetniesz także 
                            uszy!" Była to właściwa odpowiedź. Swami roześmiał się i 
                            powiedział, że mogę zrobić <i>padnamaskar</i>. Dotknąłem jego stóp i to był 
                            koniec incydentu. Minął i pozostałem w <i>aśramie</i>. Był to jednak dla mnie 
                            sygnał ostrzegawczy, że w każdej chwili mogę zostać wyrzucony — czy 
                            będzie po temu powód, czy nie. I, jak wiesz, później to mi się 
                            rzeczywiście przytrafiło. Zawsze uznawałem, że Bóg może zabrać mi 
                            wszystko. Oczywiście, jeśli On cokolwiek zabiera, to jest to fałszywe i 
                            postępuje tak w celu odsłonięcia prawdy. Jednakże my, pogrążeni w ułudzie, 
                            myślimy, że zabiera nam wszystko wartościowe. Słyszałem, jak Swami mówi 
                            o trzech zerach, o zredukowaniu wielbiciela do nicości, o zabieraniu 
                            ich dóbr, ich związków rodzinnych i ich reputacji w celu przygotowania 
                            ich do wyzwolenia. Jestem na to gotów. 
                            
                            </p><p><b>David:</b> Bez wątpienia, fakt, że Swami w końcu wyrzucił cię z 
                            <i>aśramu</i>, musi być dla twojego najwyższego dobra, ale jak sam myślisz, 
                            po co to zrobił? Czy sądzisz, że przygotowuje cię na wyzwolenie? 
                            
                            </p><p><b>Al:</b>  Zawsze wierzyłem, że te trzy zera znaczą, że Bóg może zabrać 
                            mi każdą światową rzecz, ale że nie może On zabrać mi Boga. Czciłem Swamiego 
                            jako Boga i w tym czasie zostałem wyrzucony z <i>aśramu</i>. Odczułem 
                            wtedy, że nawet Bóg został mi odebrany. Czułem się kompletnie rozbity, 
                            bez żadnych korzeni. Byłem przekonany, że nie ma dla mnie żadnej 
                            egzystencji. Ale potem odkryłem coś. Nie ma możliwości, aby Bóg mógł 
                            zostać mi zabrany. Tylko formy Boga już nie było przed moimi oczami 
                            — to wszystko. To odkrycie nie przyszło natychmiast. Pokonanie 
                            odczucia, że coś przerażającego mi się przydarzyło, zajęło mi około roku. 
                            Niemniej, w tym okresie doświadczyłem wielu znaczących aktów Łaski, 
                            włącznie z wielokrotnym byciem w pokoju <i>interview</i> ze Swamim. Było 
                            to bezpośrednie przeżycie; nie był to sen. Był to stan przebudzonej 
                            świadomości. Siedziałem tam, a Swami tu i rozmawialiśmy. Nie było to 
                            mniej rzeczywiste niż rozmowa, jaką prowadzimy teraz. Wiem teraz, że 
                            Swami nigdy nie odbierze mi siebie. 
                            
                            </p><p><b>David:</b> Ann i ja zawsze oddzielaliśmy formę, którą nazywamy Sai, od 
                            Super Sai. Bardzo lubimy odwiedzać Sai, tj. fizyczną formę Sai Baby, ale 
                            jednocześnie uznajemy, że Super Sai, tj. wszechobecna postać Boga, jest 
                            z nami w każdej chwili życia i w rzeczy samej jest tutaj w tej chwili. 
                            Dla nas to Super Sai jest Bogiem, któremu ufamy i w którego wierzymy, i 
                            z którym nie mamy konfliktów. Wydaje mi się, że konflikty takie, jakich 
                            ty doświadczyłeś, pojawiają się jedynie wtedy, gdy zbliżamy się 
                            do formy i musimy z nią się związać! 
                            
                            </p><p><b>Al:</b>  Cóż, Davidzie, musimy chcieć być blisko i nawet ryzykować 
                            wyrzucenie. 
                            Nawet jeśli to się zdarzy, odkryjemy że w istocie nic się nie zdarzyło. 
                            Jak mogłoby cokolwiek kiedykolwiek stanąć między Swamim i Jego 
                            wielbicielem? Jest On czystą miłością i gorąco pragnie, abyśmy wszyscy 
                            przyszli bardzo blisko. Jednym z powodów, dla których Swami daje nam 
                            <i>wibhuti</i>, jest przypomnienie nam, że popiół jest jedyną rzeczą, jaka 
                            ocaleje w ogniu. Musimy chcieć zrobić to, co potrzeba, aby zostać 
                            strawionymi przez Jego ogień i zrealizować prawdę o tym, kim naprawdę 
                            jesteśmy, a czego nic nie może dotknąć. 
                            
                            </p><p><b>David:</b> Czego doświadczyłeś żyjąc dziewięć lat na wygnaniu, tak 
                            długo z dala od Sai Baby, po tak bliskiej z nim styczności? 
                            
                            </p><p><b>Al:</b>  Przez te wiele lat, jakie spędziłem w <i>aśramie</i>, czułem 
                            się rzeczywiście bardzo bliskim Swamiemu. W pierwszych latach Swami rozmawiał 
                            ze mną codziennie. Byłem więc traktowany jako osoba bardzo szczególna. 
                            Zaś to, co zyskałem przez te ostatnie dziewięć lat, to rozsądek. 
                            Przedtem myślałem, że jestem kimś specjalnym, ale teraz jest dla 
                            mnie bardzo jasne, że nie jestem specjalny, że nikt z nas nie jest 
                            specjalny. Nie chcę szokować tym twoich czytelników, ale nawet Swami 
                            nie jest specjalny. Na tym świecie nie ma nic specjalnego w niczym. 
                            Pod spodem jesteśmy wszyscy dokładnie tą samą niezmienną boską 
                            esencją; na powierzchni są tylko zmienne nazwy i formy <i>maji</i>, zasłony 
                            iluzji. 
                            
                            </p><p><b>David:</b> Kiedy mówisz Swami, masz na myśli formę Swamiego? 
                            
                            </p><p><b>Al:</b>  Tak, absolutna prawda nie ma formy. Nie można jej zobaczyć 
                            oczami. Nie ma różnych poziomów iluzji — wszystkie są tym samym. A 
                            jednak niektórych form można użyć w celu wskazania sposobu realizacji naszej
                            prawdziwej rzeczywistości. Taką jest forma Swamiego, lecz musimy pójść 
                            dalej poza ten etap ku bezpośredniemu doświadczeniu bezforemnej boskości 
                            jako prawdy naszego istnienia. 
                            
                            </p><p><b>David:</b> Chociaż Profesor Kasturi był bardzo bliskim Swamiemu, 
                            ciągle miał ciężkie przeboje ze Swamim. Niekiedy Swami robił mu przykre 
                            rzeczy, nieprawdaż, po to aby skruszyć jego ego. Czy taka jest też twoja 
                            cena, jaką płacisz za bliskość z nim? 
                            
                            </p><p><b>Al:</b>  Nie, nie sądzę że to jest tak, nie uważam że to jest 
                            cena, jaką 
                            trzeba płacić za bycie blisko Niego. Myślę, że jest to cena za wybór 
                            szybkiej ścieżki do wyzwolenia. Musisz ją zapłacić, jeśli chcesz się 
                            pozbyć ego. Poczucie indywidualności musi odejść, a to co Swami robi to 
                            jedynie pomoc tobie w zrozumieniu, że wszystkie postacie indywidualności 
                            są błędem. Myślę więc, że takie rzeczy dzieją się wszystkim, którzy 
                            postawili na wyzwolenie za wszelką cenę. Mam tylko jeden cel w życiu, 
                            a jest nim wyzwolenie, zatem wszystko, co stoi na przeszkodzie jego 
                            realizacji, 
                            musi zostać usunięte i to szybko, gdyż nie mam zamiaru czekać kolejnych 
                            pięciu żywotów. Ann we wczorajszym swoim wystąpieniu powiedziała, 
                            że z zapisów na liściach palmowych odczytano ci, że czeka cię ponowna 
                            inkarnacja z Premą Sai, spędzenie większości następnego życia w jego 
                            <i>aśramie</i> i że umrzesz w wieku dziewięćdziesięciu pięciu lat. 
                            Najwyraźniej 
                            zostało to ci potwierdzone podczas Śiwaratri, kiedy nie zauważyłeś 
                            wyłaniania się <i>lingamu</i>. Obecnie przyjmujesz to jako fakt. 
                            
                            </p><p><b>David:</b> Tak, to prawda. 
                            
                            </p><p><b>Al:</b> Uważam, że to straszny błąd. Wybacz mi Davidzie, ale muszę 
                            ci powiedzieć, że jest to naprawdę głupie. Nie akceptuj niczego takiego. 
                            Twój umysł ma moc Boga i możesz zmienić przeznaczenie poprzez zmianę 
                            swojej świadomości. Możesz, wiem to! Masz ten potencjał, o ile nie 
                            wmówiłeś sobie, że chcesz być tu przez następne jakieś sto 
                            pięćdziesiąt lat. 
                            
                            </p><p><b>David:</b> Nie pragnę być tu nawet dla przywileju życia z Premą Sai. 
                            
                            </p><p><b>Al:</b> Więc nie akceptuj tego. Nie przyjmuj tego, a Swami nie będzie 
                            wspierał tego błędu. To naprawdę jest błąd. Nie wesprze On tego, o ile nie 
                            będzie to twoim życzeniem. Podejmij więc teraz tę decyzję, a jeśli 
                            następstwem tego będą te trzy zera i wszystkie te problemy to co? Świat 
                            ten i tak nie jest nic wart, po co więc weń inwestować? 
                            
                            </p><p><b>David:</b> Czy mogę zadać ci teraz osobiste pytanie? Czy twoja
                            decyzja poślubienia Yaani, decyzja która bezpośrednio doprowadziła do 
                            wyrzucenia cię z <i>aśramu</i>, pochodziła z serca czy od Swamiego? 
                            
                            </p><p><b>Al:</b>  Nie z serca, wyraźnie od Swamiego, chociaż obecnie 
                            stało się to 
                            rzeczą serca. Wiesz, ciekawym faktem jest to, że tak przebiegała 
                            większość zaślubin przed obecnym wiekiem. Małżeństwa były zwykle 
                            kojarzone przez rodziców lub opiekunów, gdyż tego wymagało najlepsze 
                            dobro zainteresowanych osób na ich drodze do Boga. Miłość, która często 
                            bywała bardzo głęboka, zwykle przychodziła później. Powiedziałbym, 
                            że jestem mężem bardzo opornym. Przeżyłem sześćdziesiąt lat nawet 
                            nie myśląc o ożenku, a w czasie gdy właściwie powinienem wszystko 
                            porzucić, biorę ślub! 
                            
                            </p><p><b>David:</b> Jak sądzisz, jaką to grę odgrywa Swami względem 
                            twojego małżeństwa? 
                            
                            </p><p><b>Al:</b>  Cóż, ten związek był moją podstawową <i>sadhaną</i> 
                            przez ostatnie 
                            dziesięć lat i z perspektywy czasu mogę powiedzieć, że nic innego, 
                            o czym mógłbym pomyśleć, nie było równie wartościowe jak to 
                            małżeństwo jeśli chodzi o postęp duchowy. Ze światowego i kulturowego 
                            punktu widzenia jesteśmy absolutnymi przeciwieństwami! Między nami ciągle 
                            istnieją okazje do starć. Wspólnego mamy Swamiego oraz zdecydowane 
                            ukierunkowanie na duchowe przebudzenie. Poza tym niewiele mamy wspólnych 
                            zainteresowań. Jakąż znakomitą stanowi to sposobność dla wydobycia 
                            na światło dzienne własnych interesów i ego, dostrzeżenia ich i 
                            wyplenienia! Jest to rodzaj wyzwania. Swami podarował nam to ostatnie 
                            wyzwanie, aby umożliwić nam zakończenie tej głupawej gry. 
                            
                            </p><p><b>David:</b> Życie jest grą, jak mawia Swami, a my musimy ją odgrywać. 
                            Czy mógłbyś powiedzieć nam coś o nowych doświadczeniach zdobytych teraz, 
                            kiedy ponownie wpuszczono cię do Prasanthi Nilayam. 
                            
                            </p><p><b>Al:</b>  Moim pierwszym wrażeniem po dziewięciu latach nieobecności 
                            jest to, że tak naprawdę nic się nie zmieniło. Każdy mówi, że <i>aśram</i> 
                            gruntownie 
                            się zmienił i oczywiście, z fizycznego punktu widzenia jest to prawdą, 
                            ale ja niezbyt do tego przykładałem uwagę. Byłem tylko świadomy, że Swami 
                            nie zmienił się nawet na jotę przez jakieś dwadzieścia pięć lat. Jest 
                            ciągle tą samą piękną istotą, wyraża tę samą niezmierzoną dobroć 
                            i troskę, emanuje tą samą niepojętą nieograniczoną miłość, a gdy wychodzi 
                            na <i>darśan</i>, ogarnia nas ta sama atmosfera wzniosłości i jakiejś 
                            magii. Pobudza nas tym samym przesłaniem nadziei i odkupienia. Tak samo 
                            przymila się nam prosząc o wzniesienie się ponad pragnienia i pokusy 
                            w celu zrealizowania naszej niesamowitej boskiej spuścizny. Swami jest 
                            absolutnie niezmienny. Ciągle mówi to, co powiedział w pierwszym swoim 
                            dyskursie, mianowicie „Moje życie jest Moim przesłaniem". Każe nam 
                            naśladować swój przykład przez wznoszenie myśli do nieba i wykorzystywanie 
                            ciała dla służenia ludzkości tu na dole. Tak naprawdę, my też nie 
                            zmieniliśmy się. Idziemy przez historie, przez życiowe losy i myślimy, 
                            że tyle nam się przydarzyło, ale w istocie jesteśmy wciąż tym samym, 
                            czym zawsze byliśmy, nawet zanim się tu urodziliśmy i nawet po odejściu 
                            tych ciał. Zawsze jesteśmy pełnią i doskonałością oraz tożsami z Babą. 
                            Jesteśmy samą miłością, dlatego też zawsze zwracał się do nas per 
                            <i>Premaswarupalara</i>, ucieleśnienia czystej boskiej miłości. Tego 
                            obecnie doświadczam bezpośrednio. Mogę opowiedzieć pewne przeżycie, którego 
                            doświadczyłem podczas święta Paduk w <i>aśramie</i> w ubiegłym roku. 
                            Przyniesiono wtedy ów złoty rydwan, aby Swami nim się przejechał, i 
                            wówczas, nie wiedzieć skąd, naszedł mnie stan osądzania. Wielkie nieba, 
                            myślałem, Swami, co ty robisz? Co ty masz wspólnego z tą oślepiającą 
                            sprośną rzeczą, tym olbrzymim złotym rydwanem? Czy Jezus albo Święty 
                            Franciszek wsiadłby do czegoś takiego? Bardzo mnie to gnębiło, ale 
                            jednocześnie byłem zdecydowanie świadkiem moich problemów. Skąd te 
                            wszystkie uczucia przyszły? Dlaczego miałbym się przejmować wyglądem 
                            tego rydwanu? A mimo to przejmowałem się. Musiałem więc się uspokoić. 
                            Musiałem zwyczajnie zamknąć oczy i odciąć się od tego wszystkiego. 
                            Całkiem się uspokoiłem, a kiedy otworzyłem oczy, Swami siedział w 
                            rydwanie a we mnie wezbrała ta fala niesamowitego uczucia miłości. 
                            Zacząłem płakać. Byłem pokonany. To było tak, jak gdybym nagle założył 
                            okulary czystej miłości i wszystko, co widziałem, było samą promienną 
                            miłością. Gdziekolwiek spojrzałem, na ludzi, na rydwan, widziałem 
                            tylko czystą miłość. Było to cudowne przeżycie. 
                            
                            </p><p><b>David:</b> Rydwan był darem miłości, nieprawdaż? Ale Swami 
                            powiedział, że nie potrzebuje go i oddał go, prawda? 
                            
                            </p><p><b>Al:</b>  Nie wiem, a powiedziawszy szczerze, rydwan nie interesuje 
                            mnie szczególnie. Wspomniałem to zdarzenie, aby pokazać jak Swami potrafi 
                            zabrać coś, o czym mamy negatywny sąd, i zamienić to na doświadczenie 
                            miłości. Swami opowiada o Jezusie idącym z uczniami drogą, gdzie natykają się 
                            na śmierdzące, rozkładające się ciało zdechłego psa. Uczniowie starają 
                            się odwieść Jezusa od tego okropnego widoku, ale Jezus schyla się blisko 
                            do szczątków i powiada: „Patrzcie na te piękne zęby psa. Jak bardzo 
                            musiał być kochany przez swego pana". Jezus widział więc jedną piękną 
                            rzecz w tym skądinąd nieprzyjemnym widoku. Jest to Swamiego przesłanie 
                            dla nas. Nie osądzaj. Załóż okulary miłości i widź oblicze boskości, 
                            albo innymi słowy: postrzegaj bezbrzeżną miłość Swamiego we wszystkim, 
                            co widzisz. 
                            
                            </p><p><b>David:</b> Moje naprawdę ostatnie pytanie. W świetle całego swojego 
                            doświadczenia ze Swamim i cierpień, jakie musiałeś przeżyć, jak sądzisz, 
                            co jest celem życia? 
                            
                            </p><p><b>Al:</b>  To zależy, co uważasz za życie. Bo widzisz, ja wierzę, 
                            że życie jest 
                            wieczne. Życie nie ma sensu bez prawdy, bez jedności. Tak więc celem tych 
                            ziemskich wcieleń jest realizacja prawdziwego życia. Życie na tej Ziemi 
                            nie jest życiem. Jest to śmierć. Żyć w tych ciałach, starzeć się, 
                            chorować, cierpieć i umrzeć — jest to inwestycja w śmierć, nie ma 
                            to nic wspólnego z życiem.  Życie jest wtedy, gdy jesteś wolny, życie 
                            jest wtedy, gdy jesteś światłem i dajesz to światło wszystkim. Życie 
                            jest wtedy, gdy stajesz się przepełnionym pucharem miłości, pucharem, 
                            którym ciągle dzielisz się. To jest życie. Jeśli w ogóle istnieje 
                            cel tego ludzkiego życia, to jest to porzucenie wszystkich tych 
                            obłąkańczych idei o życiu na ziemi i powrót do prawdziwego życia. 
                            I to jest kierunek misji Swamiego. Tak to widzę.</p>
                            <p><small>*Rolfer — nauczyciel rolfingu, holistycznego systemu polegającego na manipulacji mięśniami i nauce ruchów w celu zmian postawy i struktury ciała. </small></p>
                        </p>
                        <footer class="blockquote-footer">[Tłum. KMB; Światło Miłości, Nr 13 (13 XII 1999), s. 6–11] </footer>
                    </blockquote>
                    <hr>File translated from T<sub><font size="-1">E</font></sub>X
by <a href="http://hutchinson.belmont.ma.us/tth/">
T<sub><font size="-1">T</font></sub>H</a>, 
version 3.09 on 10 Jul 2002.</small>
                </p>
            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active">O Bhagawanie Śri Sathya Sai Babie</li>
                    <li class="breadcrumb-item active" aria-current="page">Wywiad z Al Druckerem</li>
                </ol>
            </nav>
        </section>
    </main>
    <footer>
        <div class="container">
             <p><i class="far fa-envelope" id="envelope"></i>
                    <span><a href="mailto:kb@astro.umk.pl">Wyślij email.</a>
                        </span></p>
            <p> <small>This page is in Polish only. If the language is exotic to you, you may wish to check <a
                        href="../../index_en.html">my site in <img src="./img/united-kingdom.svg" alt="English"
                            class="flag">English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
            <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>