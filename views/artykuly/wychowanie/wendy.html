<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
         <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon"></span>
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link active" href="../../../index.html">Strona główna</a>
                    </li>
                    <li class="nav-item">
                        <a class="nav-link active" href="../inne/osobie.html">O sobie</a>
                    </li>
                    <li class="nav-item dropdown">
                        <a class="nav-link dropdown-toggle active" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            O Sathya Sai Babie<span class="sr-only">(current)</span>
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci — Sukszma Baba</a>
                        </div>
                    </li>
                    <li class="nav-item">
                        <a class="nav-link active" href="../valerie_barrow/valerie.html">Z publikacji Valerie Barrow</a>
                    </li>
                    <li class="nav-item">
                        <a class="nav-link active" href="../zloty_wiek/spis.html">Rozmaitości z progu Złotego Wieku</a>
                    </li>
                    <li class="nav-item dropdown">
                     <a class="nav-link dropdown-toggle active" href="#" id="navbarDropdownMenuLink" role="button"
                         data-toggle="dropdown" aria-haspopup="true" aria-expanded="false">
                         Materiały na serwerze
                           UMK<span class="sr-only"></span>
                     </a>
                     <div class="dropdown-menu" aria-labelledby="navbarDropdownMenuLink">
                         <a class="dropdown-item disabled" href=""></a>
                         <a class="dropdown-item" href="http://www.astro.umk.pl/~kb/kb.htm#kb-praca">Programy i tabele</a>
                         <a class="dropdown-item" href="http://www.astro.umk.pl/~kb/kb.htm#kb-artykuly">Artykuły naukowe i popularne</a>
                         <a class="dropdown-item" href="http://www.astro.umk.pl/~kb/kb.htm#kb-wwl">Wychowywanie w wartościach ludzkich</a>
                         
                     </div>
                 </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item active">Strona Kazika B.</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Wychowywanie w wartościach ludzkich</li>
                </ol>
            </nav>
            <article class="container">
              <h2>Wendy</h2>
              Miała sześć lat, gdy ją spotkałem po raz pierwszy na plaży 
              niedaleko od miejsca, gdzie mieszkam. Jeżdżę na tę plażę 
              odległą o jakieś trzy-cztery mile, kiedykolwiek świat zaczyna 
              mi doskwierać. Budowała zamek z piasku albo coś innego. Spojrzała 
              na mnie tymi swoimi oczami, niebieskimi jak morze. 
              
              <br>&nbsp;&nbsp;&nbsp;— Dzień dobry — powiedziała. 
              
              <br>&nbsp;&nbsp;&nbsp;Odpowiedziałem skinieniem głowy nie mając 
              nastroju do zajmowania się małym dzieckiem. 
                
              <br>&nbsp;&nbsp;&nbsp;— Buduję — znów się odezwała. 
                
              <br>&nbsp;&nbsp;&nbsp;— Widzę. Co to jest? — spytałem bez zainteresowania. 
                
              <br>&nbsp;&nbsp;&nbsp;— A ..., nie wiem, po prostu lubię dotyk piasku. 
                
              <br>&nbsp;&nbsp;&nbsp;To brzmi dobrze — pomyślałem — i zsunąłem buty. 
                
              <br>&nbsp;&nbsp;&nbsp;Przeleciał brodziec. 
                
              <br>&nbsp;&nbsp;&nbsp;— To radość — powiedziało dziecko. 
                
              <br>&nbsp;&nbsp;&nbsp;— Co takiego? 
                
              <br>&nbsp;&nbsp;&nbsp;— Radość. Mama mówi, że brodźce przylatują, aby 
              przynieść radość. 
                
              <br>&nbsp;&nbsp;&nbsp;Ptak poleciał szybując nad plażą. 
                
              <br>&nbsp;&nbsp;&nbsp;— Żegnaj radości, witaj smutku — mruknąłem do siebie 
              i ruszyłem dalej. 
                
              <br>&nbsp;&nbsp;&nbsp;Byłem przygnębiony; życie moje zdawało się być 
              zupełnie rozstrojone. 
                
              <br>&nbsp;&nbsp;&nbsp;— Jak się nazywasz? — nie dawała za wygraną. 
                
              <br>&nbsp;&nbsp;&nbsp;— Robert — odpowiedziałem — nazywam się Robert Peterson. 
                
              <br>&nbsp;&nbsp;&nbsp;— Ja jestem Wendy ... mam sześć lat. 
                
              <br>&nbsp;&nbsp;&nbsp;— Cześć Wendy. 
                
              <br>&nbsp;&nbsp;&nbsp;Zachichotała. 
                
              <br>&nbsp;&nbsp;&nbsp;— Jesteś śmieszny — powiedziała. 
                
              <br>&nbsp;&nbsp;&nbsp;Mimo przygnębienia ja też się roześmiałem i odszedłem. 
              Szedł za mną jej melodyjny chichot. 
                
              <br>&nbsp;&nbsp;&nbsp;— Niech pan tu znowu przyjdzie, panie Peterson 
              — zawołała — będziemy mieli następny szczęśliwy dzień. 
                
              <br>&nbsp;&nbsp;&nbsp;Kolejne dni i tygodnie spędziłem z innymi: grupa 
              nieokrzesanych skautów, spotkania Stowarzyszenia Rodziców 
              i Nauczycieli, chorująca matka. Było słonecznie pewnego ranka, 
              kiedy wyjąłem ręce z pomyj. ,,Potrzebuję brodźca" — 
              powiedziałem do siebie zakładając płaszcz. Czekał na mnie 
              nieustannie zmieniający się balsam brzegu morza. Wiał zimny 
              wiatr, ale szedłem po spokój, którego mi brakowało. 
              Zapomniałem o tamtym dziecku więc zaskoczyło mnie pojawienie 
              się dziewczynki. 
                
              <br>&nbsp;&nbsp;&nbsp;— Dzień dobry, panie Peterson — powiedziała. 
              — Czy chce się pan pobawić? 
                
              <br>&nbsp;&nbsp;&nbsp;— Co masz na myśli? — spytałem z odrobiną złości. 
                
              <br>&nbsp;&nbsp;&nbsp;— Nie wiem. Niech pan powie. 
                
              <br>&nbsp;&nbsp;&nbsp;— Może w szarady? — rzuciłem złośliwie. 
                
              <br>&nbsp;&nbsp;&nbsp;Znów wybuchnęła dźwięcznym śmiechem. 
              
              <br>&nbsp;&nbsp;&nbsp;— Nie wiem, co to jest. 
              
              <br>&nbsp;&nbsp;&nbsp;— No to po prostu przejdźmy się. 
              
              <br>&nbsp;&nbsp;&nbsp;Patrząc na nią zauważyłem delikatną bladość jej twarzy. 
              
              <br>&nbsp;&nbsp;&nbsp;— Gdzie mieszkasz? — spytałem. 
              
              <br>&nbsp;&nbsp;&nbsp;— Tam — pokazała w kierunku rzędu domków letniskowych. 
              
              <br>&nbsp;&nbsp;&nbsp;Dziwne — pomyślałem — w zimie. 
              
              <br>&nbsp;&nbsp;&nbsp;— Gdzie chodzisz do szkoły? 
              
              <br>&nbsp;&nbsp;&nbsp;— Nie chodzę do szkoły. Mama mówi, że jesteśmy na wakacjach. 
              
              <br>&nbsp;&nbsp;&nbsp;Szczebiotała, jak to robią małe dziewczynki, gdy tak 
              spacerowaliśmy wzdłuż plaży, ale moje myśli skupiały się 
              na czym innym. Kiedy odchodziłem do domu, Wendy powiedziała, że 
              był to szczęśliwy dzień. Czując się zaskakująco lepiej, 
              uśmiechnąłem się do niej i przyznałem jej rację. 
              
              <br>&nbsp;&nbsp;&nbsp;Trzy tygodnie później pośpieszyłem na moją plażę 
              w stanie bliskim paniki. Nie chciałem nawet przywitać 
              się z Wendy. Zobaczyłem jej matkę na ganku i miałem 
              ochotę powiedzieć jej, by trzymała swoje dziecko w domu. 
              
              <br>&nbsp;&nbsp;&nbsp;— Słuchaj — powiedziałem nieprzyjaźnie, gdy Wendy dogoniła 
              mnie — jeśli pozwolisz, wolałbym zostać dziś sam. 
              
              <br>&nbsp;&nbsp;&nbsp;Wydawała się nienormalnie blada i brakowało jej tchu. 
              
              <br>&nbsp;&nbsp;&nbsp;— Dlaczego — spytała. 
              
              <br>&nbsp;&nbsp;&nbsp;Obróciłem się w jej kierunku i krzyknąłem: 
              
              <br>&nbsp;&nbsp;&nbsp;— Bo zmarła mi matka! — i pomyślałem, dlaczego na Boga 
              powiedziałem to małemu dziecku? 
              
              <br>&nbsp;&nbsp;&nbsp;— Och — powiedziała cicho — jest to więc zły dzień. 
              
              <br>&nbsp;&nbsp;&nbsp;— Tak — odparłem — i wczoraj, i przedwczoraj, i ... — o, idź sobie. 
              
              <br>&nbsp;&nbsp;&nbsp;— Czy to bolało? — dopytywała się. 
              
              <br>&nbsp;&nbsp;&nbsp;— Czy co bolało? — byłem poirytowany na nią, na siebie. 
              
              <br>&nbsp;&nbsp;&nbsp;— Kiedy umarła. 
              
              <br>&nbsp;&nbsp;&nbsp;— Oczywiście, że bolało!!! — wyrzuciłem nie rozumiejąc i 
              odszedłem zatopiony we własnych problemach. 
              
              <br>&nbsp;&nbsp;&nbsp;Jakiś miesiąc później, kiedy następnym razem poszedłem 
              na plażę, jej tam nie było. Brakowało mi jej i miałem poczucie 
              wstydu i winy. Po spacerze poszedłem do ich domku i zapukałem 
              do drzwi. Drzwi otworzyła atrakcyjna młoda kobieta z włosami 
              koloru miodu. 
              
              <br>&nbsp;&nbsp;&nbsp;— Dzień dobry — powiedziałem — nazywam się Robert Peterson. 
              Nie spotkałem dziś pani córeczki i zastanawiałem się, gdzie 
              ona jest. 
              
              <br>&nbsp;&nbsp;&nbsp;— Ach tak, panie Peterson, proszę wejść. Wendy tak dużo o 
              panu mówiła. Boję się, że pozwoliłam jej niepokoić pana. 
              Jeśli sprawiła panu kłopot, proszę przyjąć przeprosiny. 
              
              <br>&nbsp;&nbsp;&nbsp;— Wcale nie. Jest wspaniałym dzieckiem — powiedziałem uświadamiając 
              sobie nagle, że rzeczywiście tak myślałem. — Gdzie ona jest? 
              
              <br>&nbsp;&nbsp;&nbsp;— Wendy zmarła w ubiegłym tygodniu, panie Peterson. Miała 
              białaczkę. Może nie powiedziała panu. 
              
              <br>&nbsp;&nbsp;&nbsp;Zaszokowany po omacku szukałem krzesła. Z trudem łapałem 
              powietrze. 
              
              <br>&nbsp;&nbsp;&nbsp;— Kochała tę plażę; kiedy więc poprosiła, by tu przyjechać, 
              nie mogliśmy jej odmówić. Wydawało się, że czuje się tutaj 
              znacznie lepiej i spędziła tu, jak mówiła, wiele szczęśliwych 
              dni. Ale w ostatnich tygodniach szybko gasła ... — głos matki 
              załamał się. — Zostawiła coś dla pana ... tylko czy uda mi 
              się to odnaleźć. Poszukam. Czy może pan zaczekać chwilę? 
              
              <br>&nbsp;&nbsp;&nbsp;Przytaknąłem głupio, podczas gdy w umyśle szukałem gorączkowo 
              czegoś, czegokolwiek, co mógłbym powiedzieć tej uroczej młodej 
              kobiecie. Podała mi wysmarowaną kopertę z ,,<i>Pan P.</i>" napisanym 
              tłustymi literami dziecięcym pismem. Wewnątrz był rysunek 
              namalowany jasnymi pastelowymi kolorami — żółta plaża, błękitne 
              morze i brązowy ptak. Pod spodem było starannie napisane: 
              <p>
              &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
              &nbsp;&nbsp;&nbsp;<i>NIECH TEN BRODZIEC PRZYNIESIE CI RADOŚĆ. </i>
              </p><p>
              &nbsp;&nbsp;&nbsp;Łzy napłynęły mi do oczu, a serce, które prawie zapomniało 
              kochać, otwarło się szeroko. Objąłem matkę Wendy. 
              
              <br>&nbsp;&nbsp;&nbsp;— Tak mi przykro, tak mi przykro, tak mi przykro — mamrotałem w 
              kółko i oboje płakaliśmy. 
              
              <br>&nbsp;&nbsp;&nbsp;Ten cenny mały obrazek wisi teraz oprawiony w mojej pracowni. 
              Sześć słów — jedno na każdy rok jej życia — przemawia 
              do mnie o harmonii, odwadze i niewymagającej niczego miłości. 
              Prezent od dziecka o oczach w kolorze błękitu morza i włosach 
              koloru piasku, które nauczyło mnie daru miłości. 
              
              </p><p><br>&nbsp;&nbsp;&nbsp;UWAGA:<i> Jest to prawdziwa historia nadesłana 
              przez Roberta Petersona Niech służy nam wszystkim jako przypomnienie, 
              że powinniśmy nie szczędzić czasu na radowanie się życiem osobistym, 
              życiem w ogóle i sobą nawzajem. ,,Ceną wrogości do innych ludzi 
              jest strata miłości do siebie". 
              
              <br>&nbsp;&nbsp;&nbsp;Życie jest tak skomplikowane; codzienna krzątanina 
              i przepychanki mogą sprawić, że zgubimy z pola widzenia to, co jest 
              prawdziwie ważne, a skupimy się na chwilowym pogorszeniu sytuacji 
              czy kryzysie. </i>
              
              </p><p align="right">
              <small>[z SaiNetu tłum.: KMB; maj 2000 r. (<i>ŚM</i>)]
            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item active">Strona Kazika B.</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Wychowywanie w wartościach ludzkich</li>
                </ol>
            </nav>
        </section>
    </main>
    <footer>
        <div class="container">
            <p> <small>This page is in Polish only. If the language is exotic to you, you may wish to check <a
                        href="http://www.astro.umk.pl/~kb/personal.html">my site in <img src="../../../img/united-kingdom.svg" alt="English"
                            class="flag">&nbsp;English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
            <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>