<section>
    <article>
        <h2>Gdy Ameryka wyłączyła światło</h2>
        <p>
            Thomas, ośmioletni chłopiec, chorowity i przygłuchy, odstawał w nauce względem innych uczniów z klasy.
            Nauczyciele byli z niego niezadowoleni, gdyż miał trudności z pojmowaniem materiału, zaś koledzy wyśmiewali
            go. Thomas żył w nieprzyjaznym świecie. Ale miał matkę, która chętnie z nim przebywała. Wieczorami siadywała
            z nim przy kuchennym stole i słuchała jego relacji o kolejnym złym dniu.
        </p>
        <p>
            Któregoś dnia Thomas przyszedł z listem od dyrektora szkoły. Został wydalony ze szkoły, gdyż zbyt słabo się
            uczył. Matka nie robiła mu wyrzutów z tego powodu. Wiedziała, że nauka przychodziła mu trudniej niż innym,
            ale wierzyła, że Thomas nauczy się, jeśli naukę będzie się mu wpajać z miłością. Sama zajęła się uczeniem go
            w domu. Wkrótce Thomas zaczął wymyślać nowe rzeczy. Początkowo wiele z nich było niepraktycznych.
        </p>
        <p>
            Kiedy po latach Thomas zmarł, naród Stanów Zjednoczonych uhonorował go przez wyłączenie światła na jedną
            minutę w całym kraju. Był to ten sam Thomas, którego dyrektor wyrzucił ze szkoły, gdyż jego umysł był nie
            dość sprawny; ten sam, z którego naśmiewali się rówieśnicy z klasy.
        </p>
        <p>
            Owym Thomasem był Thomas Alva Edison, wynalazca żarówki i gramofonu. W istocie był on najpłodniejszym
            wynalazcą całego XX wieku, mając na swoim koncie rekordową liczbę 1093 patentów. Dokuczający rówieśnicy byli
            wśród tych, którzy na cześć Edisona z całą Ameryką wyłączyli światło po jego śmierci.
        </p>
        <p>
            W każdym boskim stworzeniu zawiera się coś pięknego, a szczególnie dotyczy to każdej ludzkiej istoty. Kimże
            jesteśmy, by krytykować osobę stworzoną na obraz i podobieństwo Boga? Uczmy się odkrywać piękno w każdej
            spotkanej osobie!
        </p>
        <cite>Moolyasudha, June 2005, (wg. Heart to Heart, 10/2005) tłum. KMB]</cite>
        <h3>Kto jest sprawcą?</h3>
        <p>
            <blockquote class="blockquote text-right">
                <p class="mb-0">Z powodu utożsamiania się z ciałem ego człowieka rzuca nim niemiłosiernie we wszystkie
                    strony. ‘Ja robię to; cieszę się z tego; zdobyłem to’ – mówiąc tak do siebie, człowiek dzień po dniu
                    wzmacnia swoje poczucie bycia sprawcą (kartritwa bhawa). Studenci! Pamiętajcie, że sukces i porażka
                    nie zależą od waszych wysiłków lub sadhany czy jakichś innych działań. Wy po prostu nadymacie swoje
                    ego (ahamkara) oszukując się, że jesteście w stanie zdobywać rzeczy przez wasz własny wysiłek.
                    Rozejrzyjcie się dokoła a zobaczycie wiele przykładów, gdzie największe wysiłki nie zostały
                    ukoronowane sukcesem, podczas gdy w wielu innych przypadkach z niewielkim wysiłkiem lub bez niego,
                    niespodziewanie przyszło zwycięstwo. Kiedy będziecie polegać na własnych wysiłkach, będziecie
                    popadać we frustrację spowodowaną niepowodzeniami, gdy wasze wysiłki nie zakończą się powodzeniem.
                    Tymczasem z niewielkim wysiłkiem, albo w ogóle bez wysiłku możecie być pewni sukcesu przez
                    poświęcenie wszystkich swoich działań Bogu, przez traktowanie ich jako pracy Pana i przez
                    podejmowanie działań z niezachwianą wiarą w Boga. Powinniście posiadać niewzruszone przeświadczenie,
                    że nic nie dzieje się z powodu ludzkiego wysiłku. Dowodu tego twierdzenia nie potrzeba szukać w
                    jakimś odległym miejscu. Można go znaleźć we własnym ciele. Na przykład, jaki wysiłek wkładacie w
                    nieustanne bicie własnego serca, albo w nieustający proces oddychania waszych płuc? Czy trawienie
                    spożywanego pokarmu odbywa się z waszej woli? Czy jesteście w stanie żyć, ponieważ chcecie żyć, lub
                    umrzeć, bo tak chcecie? Czy wasze urodzenie się następuje w miejscu i czasie zgodnym z waszymi
                    życzeniami? Jeśli zastanowicie się głęboko, idąc za tym tokiem rozumowania, odkryjecie, że wasze
                    poczucie ‘ja’ i ‘moje’ (ahamkara i mamakara) są nadmiernie rozwijane przez wasze fałszywe poczucie
                    bycia sprawcą i bycia czerpiącym zadowolenie (kartitwa i bhoktritwa).</p>
                <footer class="blockquote-footer"> – Sathya Sai Baba<cite
                        title="[z Summer Showers in Brindavan 1990 (Dyskurs 11) tłum. Jacek Rz., kor. KMB; 2007.11.03]">[z
                        Summer Showers in Brindavan 1990 (Dyskurs 11) tłum. Jacek Rz., kor. KMB; 2007.11.03]</cite>
                </footer>
            </blockquote>
        </p>
    </article>
</section>