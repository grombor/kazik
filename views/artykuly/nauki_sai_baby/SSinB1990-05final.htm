<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
        <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon"></span>
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link" href="../../../index.html">Strona główna</a>
                    </li>
                    <li class="nav-item">
                        <a class="nav-link" href="../inne/osobie.html">O sobie</a>
                    </li>
                    <li class="nav-item dropdown active">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            O Sathya Sai Babie<span class="sr-only">(current)</span>
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci — Sukszma Baba</a>
                            <a class="dropdown-item" href="../valerie_barrow/valerie.html">Z publikacji Valerie Barrow</a>
                        </div>
                    </li>
                    <li class="nav-item dropdown ">
                     <a class="nav-link dropdown-toggle" href="#" id="navbarDropdownMenuLink" role="button"
                         data-toggle="dropdown" aria-haspopup="true" aria-expanded="false">
                         Materiały na serwerze
                           UMK<span class="sr-only"></span>
                     </a>
                     <div class="dropdown-menu" aria-labelledby="navbarDropdownMenuLink">
                         <a class="dropdown-item disabled" href=""></a>
                         <a class="dropdown-item" href="../nauki_sai_baby/spis.html">Teksty naukowe i popularne</a>
                         <a class="dropdown-item" href="../wychowanie/spis.html">Wychowywanie w wartościach ludzkich</a>
                         <a class="dropdown-item" href="../zloty_wiek/spis.html">Rozmaitości z progu Złotego Wieku</a>
                     </div>
                 </li>
                    <li class="nav-item dropdown">
                        <a class="nav-link dropdown-toggle" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            Materiały do ściągnięcia
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../../materialy/programy_i_tabele.html">Programy i tabele</a>
                        </div>
                    </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Summer Showers 1990</li>
                </ol>
            </nav>
            <article class="container">
                <h2>Summer Showers 1990</h2>
                <p class="text-center">
                5.<br><br>
                
                
                
                DROGA DO BOGA
                 </b></font><br>
                     <br>
                
                     
                
                </p><p style=" text-align: center;"><i> 
                W pustych ludzkich sercach, w których nie panuje czystość <br>
                Gnieździ się grzech i zawiść.<br>
                Czyż kryjówek ciemności nie zamieszkują nietoperze?<br>
                Nigdy nie powinniście zapominać o tej mądrej sentencji:<br>
                <br>
                
                Człowiekiem jedynie jest ten, kto poszukuje Tego,<br>
                Który obdarzył jego uszy mocą słyszenia,<br>
                A oczy wyposażył w zdolność widzenia. <br><br></i>
                
                 
                </p><p style="  ">
                
                <b>
                Ucieleśnienia boskiej miłości! </b><br>
                
                </p><p style="  ">
                
                            Podstawowym celem życia studentów musi stać się
                kontrolowanie zmysłów, a nie czerpanie z nich ulotnych przyjemności,
                które dają jedynie małą, chwilową radość, po której następuje
                niekończące się pasmo nieszczęść. Postrzeganie za pomocą zmysłów, czyli
                słyszenie, dotykanie, widzenie, smakowanie i wąchanie mają większą moc
                niż organy zmysłów. Najważniejszym narządem wśród zmysłów jest język.
                Jeśli poskromimy nieograniczone pragnienia języka, faktycznie będzie to
                równoznaczne z panowaniem nad wszystkimi zmysłami. Język posiada dwie
                ważne funkcje: jedzenia i mowy. Kto umie zapanować nad tymi dwoma
                zdolnościami języka, będzie mógł połączyć się z boską jaźnią. Kiedy
                język przestaje mówić, wtedy zaczyna gawędzić umysł. Aby człowiek mógł
                kontrolować paplaninę swego umysłu, musi przebudzić swój intelekt.
                Należy zatem łagodnie przekonać intelekt, aby stopniowo zwracał się ku
                atmie.
                
                
                </p><p style="  ">
                  Prawdziwa sadhana (praktyka duchowa) składa się z technik zespolenia
                wak (mowy) z umysłem, umysłu z intelektem i w końcu intelektu z atmą. To
                smutne, że zapomniawszy o tej świętej i królewskiej drodze dostępnej
                człowiekowi, wybiera on folgowanie przyjemnościom zmysłów, które w końcu
                pogrążają go w głębokim smutku. Nikt nie próbuje odkryć tego, co jest
                ostatecznym źródłem ożywiającym pozbawione czucia zmysły, ani nikt nie
                stara się dowiedzieć, kto w istocie doznaje wszystkich tych przyjemności
                płynących ze zmysłów. Studenci powinni zgłębiać fakt, że między światem
                zewnętrznym a światem wewnętrznym człowieka istnieje bliski związek.
                Czym jest to, co doświadcza przyjemności jedzenia pysznej potrawy lub
                oglądania pięknego widoku, albo wąchania aromatycznego zapachu? Czy jest
                to ciało, zmysły czy atma? To nie ciało, a tym bardziej nie narządy
                zmysłów. Rzeczywistym podmiotem doświadczającym tego wszystkiego jest
                atma, która nie ma przyczyny i sama jest przyczyną wszystkiego, co
                istnieje i która pielęgnuje, podtrzymuje, przewodniczy i rządzi
                wszystkimi zjawiskami we wszechświecie. Atma jest podstawą przejawionego
                świata i pierwotnym źródłem świata wewnętrznego. Tylko wtedy, gdy
                rozpoznamy kluczową rolę atmy jako pierwotnej przyczyny wszystkiego,
                przerwiemy dominację naszych zwodniczych i przemijających zmysłów.
                </p><p style="  ">
                  Ze wszystkich narządów zmysłów nadrzędne znaczenie i wpływ na
                człowieka ma język. Zapanowanie nad tym jednym organem umożliwia łatwą
                kontrolę nad wszystkimi pozostałymi zmysłami. W upaniszadzie Katha
                zmysły porównano do koni. Koń może biec bardzo szybko, jednak kiedy na
                jego pysk założy się ciasną uzdę, wszystkie jego ruchy można z łatwością
                kontrolować. Jak to możliwe, że mała uzda może kierować tak wielkim,
                silnym i szybkim zwierzęciem? Ponieważ pysk jest najważniejszą i
                najwrażliwszą częścią jego ciała. Samo założenie uzdy sprawia, że całe
                zwierzę podlega kontroli. Podobnie, u człowieka usta również są
                najważniejsze spośród pięciu narządów zmysłów. Przy pomocy małego steru
                możemy uratować wielką łódź przed szalejącym cyklonem. Jedna iskra
                wystarczy, by rozpalić ognisko. Zdolność mówienia jest jak ognista
                iskra. Dzięki kontroli języka można praktycznie zapanować nad światem.
                Zdolności mowy można użyć zarówno dla szlachetnego i wzniosłego celu,
                jak i niewłaściwie - w podły i szkodliwy sposób. Może być wykorzystana
                do błogosławienia lub potępiania. Bilwamangala, czyli Dżajadewa śpiewał,
                kierując do języka słowa łączące komplementy i rady: "O mój drogi
                języku! Jesteś słodki! Posiadasz zdolność rozróżniania między dobrym a
                złym smakiem. Dlatego przekazuję ci prawdę niosącą najwyższe dobro. Nie
                pozwalaj sobie na próżne gadanie, w zamian zajmij się śpiewaniem
                słodkich i pełnych chwały imion Pana: Gowinda! Damodara! Madhawa!".
                Znane jest powiedzenie: "Kiedy poślizgnie ci się stopa, nie doznasz
                wielkiej szkody, ale jeśli poślizgnie ci się język, wylądujesz w
                piekle". Lekkomyślne użycie języka może boleśnie zranić innych ludzi. I
                nie ma na świecie lekarza, który potrafiłby uleczyć ranę zadaną ostrym
                słowem.
                
                </p><p style="  ">
                  Kiedy zmysły wchodzą w kontakt z przedmiotami świata materialnego,
                mogą równie dobrze spowodować bezgraniczną przyjemność, co niekończący
                się ból. Na przykład, ktoś na zewnątrz tej sali obrzuca was wyzwiskami.
                Dopóki obelgi są poza zasięgiem waszych zmysłów, w żaden sposób was nie
                dotykają. Jednak kiedy obraźliwe słowa docierają do waszych uszu,
                wściekacie się i nie panujecie nad sobą. Co tak wytrąca was z równowagi?
                Dopóki fale akustyczne nie docierały do waszych uszu, byliście
                nieporuszeni. Waszą silną reakcję spowodowała styczność fal z uszami.
                Weźmy kontrastowo odmienny przykład: ktoś wychwala was, gloryfikując
                wasze godne podziwu zalety. Dopóki nie słyszycie jego pochwał, nie
                czerpiecie z nich żadnej radości, ani nie żywicie ku niemu żadnego
                serdecznego uczucia. Lecz gdy pochwały dotrą do waszych uszu, cieszycie
                się nimi i rodzi się w was wielka sympatia do mówiącego. Co jest powodem
                nienawiści w pierwszym przypadku, a miłości w drugim? Jest nim wyłącznie
                styczność zmysłów z przedmiotami. Zatem staje się jasne, że zmysły mogą
                cieszyć się spokojem tylko wtedy, gdy nie mają kontaktu z przedmiotami.
                Alternatywą jest umiejętność utrzymania stanu równowagi i nie poddawanie
                się uniesieniu czy poruszeniu, mimo oddziaływania bodźców na zmysły i
                bez względu na to, czy rezultat takiego kontaktu jest miły czy nie.
                
                </p><p style="  ">
                  Należy jednak zauważyć, że nie jest ani łatwe, ani zawsze możliwe
                zapobiec oddziaływaniu bodźców na zmysły. Możliwe jest natomiast, przy
                pewnym wysiłku, wypracowanie postawy zrównoważenia pomimo takich
                oddziaływań, które na ogół są nieuniknione. Aby wykształcić taką
                postawę, powinniście skierować się na ścieżkę dociekania wewnętrznego i
                tą drogą rozwijać silne przekonanie "Nie jestem ani ciałem, ani
                zmysłami. Jestem zawsze pełną błogości atmą". Tylko wtedy, gdy będziecie
                niezachwianie utwierdzeni w tym przekonaniu, zmysły przestaną sprawiać
                wam kłopoty. Jedynie podążając ścieżką dociekania, w stałej konSummer Showers 1990lacji
                idei, że nie jesteście niczym innym jak tylko atmą, możecie przekroczyć
                ludzkie ograniczenia i doświadczać boskiej jaźni bez względu na
                okoliczności.
                
                </p><p style="  ">
                  Być może słyszeliście o wielkim angielskim filozofie Philipie
                Sydney'u. Jako chłopiec przebywał z dala od rodziców, uczęszczając do
                szkoły w odległym mieście. W tym czasie ojciec napisał do niego list,
                udzielając mu kilku rad: "Mój drogi synu! Codziennie ofiaruj Bogu
                modlitwę płynącą ze szczerego serca. Zawsze staraj się zwracać ku Niemu
                umysł. Odnoś się z szacunkiem i pokorą do nauczycieli i kolegów. Nie
                pozwalaj sobie na gniew, rozczarowanie lub niezadowolenie. Nie przejmuj
                się, gdy inni cię krytykują i obrażają, ani nie unoś się dumą, gdy cię
                chwalą. Nigdy nie krytykuj innych". Ojciec zakończył list ważną
                przestrogą: "Jeśli w ogóle musisz coś obiecywać, obiecuj tylko Bogu i
                nikomu innemu. Mowa jest darem Boga. Nie masz prawa składać obietnic
                nikomu innemu. Słowa przyrzeczenia powinno się składać tylko Bogu. Jeśli
                będziesz przestrzegał tej zasady, będziesz wzrastał w mądrości i
                zajaśniejesz w chwale. Zawsze panuj nad swym językiem i nigdy nie pozwól
                mu szaleć. W ten sposób wyróżnisz się w społeczeństwie jako idealny
                uczeń". Philip Sydney sumiennie przestrzegał zaleceń ojca i zdobył sławę
                jako filozof.
                
                </p><p style="  ">
                            Uczniowie i studenci powinni zauważyć, że nadmiar mówienia
                szkodzi ich umysłom. Nie powinni się zajmować żadnymi innymi sprawami
                oprócz nauki. Muszą pamiętać, że są widjarthinami - poszukującymi
                wiedzy, a nie wiszajarthinami/ /- poszukującymi przyjemności zmysłowych.
                Dopiero po zakończeniu nauki możecie angażować się w inne sprawy. Ale
                nawet wtedy powinniście kierować się zasadą umiaru, nigdy nie
                przekraczać granic ani w mowie, ani w innych aspektach waszego
                codziennego życia. Język ma skłonności do czterech rodzajów potknięć:
                
                </p><ul>
                (1)   kłamania <br>
                
                (2)   plotkowania <br>
                
                (3)   krytyki i oszczerstwa <br>
                (4)   gadulstwa. <br> 
                </ul>
                
                <p style="  ">
                To te cztery tendencje pozbawiają człowieka spokoju umysłu. Należy mówić
                tylko prawdę. Oczywiście, w niektórych rzadkich przypadkach mówienie
                prawdy mogłoby być niebezpieczne. W takich okolicznościach powinniście
                być na tyle ostrożni, by uniknąć mówienia zarówno prawdy, jak i
                nieprawdy. Tylko w ten sposób możecie odnieść powodzenie w życiu.
                
                </p><p style="  ">
                  Zmysły są niezwykle potężne. Są pierwotną przyczyną wszystkich radości
                i smutków rodzaju ludzkiego. Powinniście zatem próbować gruntownie
                zrozumieć naturę i rolę zmysłów, poskromić je i wykorzystać w możliwie
                najlepszy sposób. Wybitny poeta tak śpiewał o spustoszeniu, jakiego
                zdolne są dokonać zmysły: "Jeśli głowa przygarnia nikczemne myśli, jeśli
                język oddaje się oszczerstwom, jeśli oczy chciwie wypatrują potknięć
                innych, jeśli uszy czekają gotowe, by innych podsłuchiwać, jeśli umysł i
                serce mają nawyk oszukiwania, to sprawiedliwość i uczciwe postępowanie w
                ogóle nie przeżyją samego widoku tych potworności".
                
                </p><p style="  ">
                Trzymanie się drogi prawdy, prawomyślności i sprawiedliwości powinno być
                bastionem człowieka. Jest jednak jego tragedią, że staje się on
                bezbronną ofiarą swoich pięciu zmysłów, które sprowadzają go na manowce
                i pakują w niekończące się kłopoty. Znamy klasyczne przykłady różnych
                zwierząt lub owadów, które wpadają w pułapkę lub nawet tracą życie z
                powodu słabości do jednego tylko zmysłu: jeleń do zmysłu słuchu, słoń do
                dotyku, ćma do wzroku, ryba do smaku, a trzmiel do zapachu. Łatwo więc
                sobie wyobrazić sytuację człowieka, który jest nieszczęsną ofiarą
                wszystkich pięciu zmysłów. W tym względzie studenci powinni podążać za
                godnym naśladowania przykładem młodego wielbiciela Boga imieniem
                Prahlada. Mimo wielu kuszących sytuacji zaaranżowanych przez ojca
                Hiranjakaśipu, mimo pomysłowego szkolenia prowadzonego przez nauczycieli
                pod wpływem nalegań ojca, oraz pomimo zastraszania, tortur, jak i
                okrutnych prób uśmiercenia go, Prahlada nie uległ zmysłowemu stylowi
                życia, lecz uparcie trwał na ścieżce duchowej, zawsze z imieniem Pana na
                języku. Wprowadzał nawet swoich kolegów na ścieżkę duchową, inspirując
                ich melodyjnymi pieśniami nabożnymi i przypowieściami. Oto mamy przykład
                interesującej historii, którą usłyszał od mędrca Narady i którą
                opowiedział swoim młodym przyjaciołom.
                
                </p><p style="  ">
                            Pewien król miał wiele żon. Z tego powodu nie mógł cieszyć
                się spokojem umysłu. Któregoś dnia zapragnął dowiedzieć się, czy w całym
                królestwie żył ktoś wolny od zmartwień spowodowanych przez gderającą
                żonę. Po ogłoszeniu tego wszem i wobec w całym królestwie ustawił dwa
                wielkie namioty, pierwszy dla tych, którymi rządzą żony, a drugi dla
                tych, którzy nad nimi panują. O zachodzie słońca pierwszy namiot był
                całkowicie zapełniony, natomiast w drugim nie było ani jednego
                człowieka. W końcu jakiś mężczyzna nieoczekiwanie wszedł do drugiego
                namiotu i usiadł. Król poczuł się uszczęśliwiony, że oto znalazł się
                przynajmniej jeden człowiek, który nie dał się ujarzmić swojej żonie.
                Wszedł do namiotu i spytał uprzejmie, czy to prawda, że to on ma
                kontrolę nad swoją żoną. Człowiek ten odpowiedział, że nie, że on nigdy
                nie kłamie i że prawda polega na tym, iż to on jest pod całkowitą
                kontrolą żony. Wówczas król stwierdził, że niestosowne jest siedzieć w
                tym namiocie i kazał mu iść do pierwszego. Wtedy mąż-pantoflarz
                wyjęczał: "Wasza Wysokość! Mam od żony ścisłe polecenie, aby siedzieć
                tylko w tym namiocie nie bacząc na konsekwencje. Nie ośmielę się być jej
                nieposłusznym bez względu na karę, choćbyś nawet miał odebrać mi życie".
                
                </p><p style="  ">
                Z tej przypowieści płynie taka oto nauka: umysł, który jest symbolem
                męża żon-zmysłów, znajduje się w żałosnym położeniu, będąc ich bezradnym
                niewolnikiem. Faktyczna hierarchia władzy, opierająca się na
                wzrastającej subtelności, powinna wyglądać następująco: ciało, organy
                zmysłów, umysł, intelekt i atma, z których każdy następny poziom jest
                nadrzędny względem poprzedzającego. Oznacza to, że atma jako
                najsubtelniejsza ze wszystkich powinna rządzić pozostałymi.
                
                </p><p style="  ">
                            Narządy zmysłów są bardzo silne, więc aby człowiek mógł
                wieść idealne życie, jego pierwszym i najważniejszym zadaniem jest
                poskromić zapędy zmysłów. Ponieważ obecnie młodzi ludzie utracili
                kontrolę nad zmysłami, wszystkie ich czyny i zachowania są pokrętne. Nie
                wiedzą, jak prawidłowo siedzieć w klasie, jak chodzić, jak czytać, spać
                i jak odnosić się do rodziców, nauczycieli, starszych i kolegów. Nawet
                podczas rozmowy zdradzają brak koncentracji, rzucając wzrokiem to tu, to
                tam. Gdy rozmawiają lub występują, wykonują niepotrzebne gesty i ruchy
                wszystkimi kończynami, jakby tańczyli. Idąc drogą, studenci powinni
                patrzeć pod nogi, aby uniknąć rozpraszania i zapobiec wypadkowi. Podczas
                snu powinni wyciągnąć się prosto, a nie kulić się na kształt zwiniętego
                drutu. Jednak dzięki stałej praktyce właściwego wykonywania wszystkich
                czynności studenci rozwiną dobre nawyki i osiągną panowanie nad zmysłami.
                
                </p><p style="  ">
                            Studenci powinni unikać niepotrzebnego zainteresowania
                sprawami, które ich bezpośrednio nie dotyczą. Jeśli pozwalają sobie na
                zbędne rozmowy ze wszystkimi bez wyjątku lub wtrącają się w cudze
                sprawy, narażają się innym i są niemile widziani. Każdy będzie starał
                się ich unikać i w ten sposób stracą szacunek wszystkich. Bardzo złym
                nawykiem studentów jest to, że stoją i rozmawiają na bazarze. Jeśli w
                ogóle rozmowa jest konieczna, powinni to robić w swoich pokojach w
                akademiku, ale nigdy na placu targowym. Przestrzeganie dyscypliny we
                wszystkich tych sprawach ma dla studentów pierwszorzędne znaczenie.
                
                </p><p style="  ">
                            Obecnie młodzi ludzie nie wiedzą, jak prawidłowo siedzieć
                przy czytaniu czy pisaniu. Siedzą ze zgiętymi plecami i garbią się jak
                80-letni starcy. Powoduje to różne dolegliwości i prowadzi do
                przedwczesnego starzenia się. Gdy chodzicie lub siedzicie, musicie być
                wyprostowani jak struna, trzymając kręgosłup prosty. Jest ku temu
                fizjologiczny powód. Bardzo ważny nerw zwany 'suszumna nadi' biegnie
                przez kręgosłup od jego podstawy w czakrze muladhara do czakry sahasrara
                na czubku głowy. Jeśli ten nerw ulegnie skrzywieniu, pojawią się poważne
                konsekwencje. Znaczenie suszumna nadi znane jest tylko osobom
                praktykującym jogę kundalini.
                
                </p><p style="  ">
                            Kiedy sytuacja tego wymaga, nie powinniśmy wahać się, czy
                zdjąć i nieść obuwie. Na przykład, kiedy musimy przekroczyć strumyk,
                albo gdy mocno pada, wygodnie jest zdjąć buty. Chociaż wartość obuwia
                jest niewielka, musimy je cenić, ponieważ w potrzebie chroni nasze
                stopy. Oto epizod o tym, jak Śri Kriszna niósł buty pewnej kobiety.
                
                </p><p style="  ">
                Dziewiątego dnia wojny na Kurukszetrze Bhiszma, dowódca armii Kaurawów,
                złożył poważne ślubowanie, że nazajutrz zabije wszystkich braci
                Pandawów. Dowiedziała się o tym Draupadi, żona Pandawów. W trwodze i
                udręce pobiegła do Śri Kriszny, padła do Jego stóp i prosiła o
                uratowanie życia jej pięciu mężów. Była dziesiąta wieczorem. Kriszna
                ułożył plan działania. Polecił Draupadi, by pospieszyła do namiotu
                Bhiszmy i upadła przed nim tak, aby w trakcie pokłonu zadźwięczały jej
                bransolety. Dodatkowo poprosił, aby zostawiła mu obuwie i poszła boso,
                gdyż inaczej Bhiszma mógłby ją rozpoznać po odgłosie jej butów i plan
                pobłogosławienia jej przez Bhiszmę nie powiódłby się.
                
                </p><p style="  ">
                            Zgodnie z zaleceniem Kriszny, Draupadi z zasłoniętą głową
                poszła boso do namiotu Bhiszmy. W tym czasie Bhiszma niespokojnie
                chodził tam i z powrotem po namiocie. Nie dawały mu spokoju wyrzuty
                sumienia spowodowane ślubowaniem dotyczącym zabicia wszystkich braci
                Pandawów, jakie złożył tego dnia na polu bitwy. Nie mógł jeść ani spać.
                Sumienie mówiło mu, że Pandawowie byli ucieleśnieniem satji i dharmy
                (prawdy i prawości), a zatem wielkim grzechem byłoby bezlitośnie zabić
                ich bez żadnego powodu. Pochłonięty takimi myślami chodził tam i z
                powrotem, kiedy Draupadi weszła do namiotu i prędko padła przed nim,
                dzwoniąc bransoletami, jak poradził Kriszna. Ponieważ dźwięk bransolet
                wskazywał na to, że kobieta była "sumangali", mężatką, której mąż żyje,
                a więc Bhiszma zgodnie z hinduską tradycją i obyczajem pobłogosławił ją
                wypowiadając formułę "Dirgha sumangali bhawa", co znaczy: "obyś żyła
                długo ze swym mężem (mężami)", nie znając tożsamości kobiety, która
                upadła przed nim. Draupadi była pewna, że błogosławieństwo Bhiszmy było
                zawsze wiążące. Dlatego natychmiast radośnie wstała i odsunąwszy woalkę
                z twarzy i wylewnie dziękując Bhiszmie, oznajmiła, że dla tego właśnie
                błogosławieństwa przyszła do jego namiotu o tak późnej porze. Bhiszma
                był kompletnie zaskoczony, gdy odkrył, że udzielił Draupadi
                błogosławieństwa, które stoi w sprzeczności ze złożonym ślubowaniem.
                Zaczął ją wypytywać: "Kto wymyślił ten plan? Kto pokazał ci drogę do
                mojego namiotu? Czy ktoś ci towarzyszy?".
                
                </p><p style="  ">
                            Gdy tak ją wypytywał, nagle pojawił się przed nimi Kriszna.
                Bhiszma szybko domyślił się, że za całym spiskiem i sceną odgrywaną w
                jego namiocie stał Śri Kriszna, Mistrzowski Strateg całego wszechświata.
                Nie posiadając się z radości, Bhiszma wykrzyknął: "O Panie Kriszno,
                teraz jest całkiem jasne, że to wszystko jest twoim boskim planem i
                twoją nieskazitelnie doskonałą grą!". Poczuł się wolny od wyrzutów
                sumienia, a nawet był zadowolony z takiego obrotu spraw, ponieważ
                przysłużyło się to dwom celom: zachowaniu życia prawych Pandawów i
                uratowaniu się przed dyshonorem i grzechem uśmiercenia ich.
                
                </p><p style="  ">
                            Teraz, gdy Bhiszma uwolnił się od napięcia i niepokoju i
                odzyskał równowagę, poczuł skurcze żołądka. Z powodu strapienia umysłu
                aż do tej pory nie czuł głodu, choć nic nie jadł po zagorzałej walce
                tego dnia. Wtedy zauważył pakunek, który Kriszna trzymał pod pachą.
                Myśląc, że mogłoby to być coś do jedzenia, co zaspokoiłoby jego głód, z
                niecierpliwością spytał Krisznę o zawartość pakunku. Psotny Kriszna
                nagle wypuścił paczkę z rąk i kiedy ta rozerwała się upadając na ziemię,
                Bhiszma i Draupadi, ku swemu osłupieniu cóż zobaczyli? Otóż parę butów!
                Z figlarnym uśmiechem Kriszna wskazał palcem buty mówiąc: "To pantofle
                Draupadi". Zarówno Bhiszma jak i Draupadi nie mogli już dłużej zapanować
                nad sobą, ponieważ, pomijając Bhiszmę, Draupadi nigdy nie podejrzewała
                nawet, że Kriszna mógłby nosić jej pantofle. Oboje zaczęli ronić obfite
                łzy uniesienia. Zdławiony emocjami Bhiszma wykrzyknął: "O Panie Kriszno!
                Któż może zrozumieć Twoją boską grę? Nie ma granic dla trudów, na jakie
                się narażasz, by chronić swych wielbicieli, którzy poddali się twoim
                lotosowym stopom! Aby ich ratować, nie wahasz się robić takich rzeczy,
                które inni uważają za niegodne, poniżające czy upokarzające. Jakże
                jesteś miłosierny!".
                
                </p><p style="  ">
                            Stąd płynie nauka, jaką studenci powinni wynieść z tej
                historii, a mianowicie, że nie powinni traktować niczego jako poślednie,
                marne i poniżej ich godności, o ile ma to na celu pomoc potrzebującym,
                jednak jeśli nie wymaga zbaczania z drogi prawości. Nasze starożytne
                pisma takie jak Wedy, śastry, purany (opowieści mitologiczne) i itihasy
                (dzieła epickie), dostarczają wielu pełnych blasku przykładów ludzi,
                którzy prowadzili takie szlachetne i idealne życie. Jednak dzisiejsi
                studenci są takimi ignorantami w dziedzinie naszej literatury, że nie
                wiedzą nawet, co znaczy słowo śastry, Ramajana czy parajana (recytacja
                pism świętych). Tym samym tracą bogate dziedzictwo swej wspaniałej
                kultury i tradycji. Studenci programu edukacyjnego Sathya Sai powinni
                zatem stać się pionierami w przyswajaniu rozumnego i harmonijnego
                połączenia zarówno nauki świeckiej jak i świętej, czyli zdobywać wiedzę
                zarówno naukową, jak i duchową.
                
                </p><p style="  ">
                            Słyszy się czasem ludzi mówiących o "kulturze" i
                "duchowości", jakby to były dwie różne rzeczy. Według mnie kultura jest
                tylko esencją wydobytą z duchowości. Tak jak cukier jest wspólny dla
                wszystkich rodzajów słodyczy, które pozornie różnią się od siebie, tak
                duchowość jest wspólna dla pozornie różnych kultur wszystkich krajów i
                narodów. Krótko mówiąc, powinniście zrozumieć, że kultura jest częścią
                obejmującej wszystko duchowości. Musicie pielęgnować i rozwijać w sobie
                takie wszechobejmujące, jednoczące widzenie. Poszczególne organy i
                kończyny jednego ciała nie są od niego oddzielone. Wiśwam
                (wszechświat) nie jest oddzielony od Wisznu (Boga). Podobnie musicie
                odkryć, że to, co nazywacie "doczesny" i "święty"  albo "świecki" i
                "duchowy", to nie dwie oderwane od siebie i niezależne rzeczy, lecz
                tylko dwie strony jednej niepodzielnej rzeczywistości lub prawdy.
                
                </p><p style="  ">
                Łatwo to zrozumiecie na przykładzie ziarna fasoli, które składa się z
                dwóch liścieni okrytych wspólną łupinką. Kiedy ziarno zostanie posiane i
                wykiełkuje, możecie zobaczyć młodą roślinkę składającą się z dwóch
                grubych liścieni z pędem zarodkowym między nimi. Fasolka rośnie
                pozyskując pokarm z obu liścieni. Tak samo roślinka zwana istotą ludzką
                wymaga dla wzrostu i pełnego rozwoju zarówno świeckiego jak i świętego
                aspektu życia. Te dwa aspekty ani nie istnieją oddzielnie, ani nie mogą
                rozwijać się niezależnie, w izolacji od siebie. Są ze sobą ściśle i
                nierozerwalnie powiązane. Suma tych dwóch aspektów jest tym, co
                nazywacie "kulturą". Ludzie, którym brakuje takiej szerokiej jednoczącej
                wizji, dostrzegają pozorne, a nawet wyimaginowane różnice między
                kulturami różnych narodów. Prawdziwa mądrość polega na dostrzeżeniu i
                odkryciu fundamentalnej jedności kryjącej się za powierzchownymi
                różnicami w kulturze świata. To samo odnosi się do religii. Mówienie, że
                hinduizm, buddyzm, chrześcijaństwo, czy islam są różnymi religiami,
                zdradza nie tylko ograniczoność umysłu, ale również brak zrozumienia
                znaczenia słowa "religia". "Religia" znaczy "realizacja,
                urzeczywistnianie". Ponieważ realizacja jest jedna i ta sama,
                niezależnie od wyznawanej przez różnych ludzi religii, logiczne jest, że
                w istocie wszystkie religie są jednym, albo ściślej mówiąc, istnieje
                tylko jedna religia.
                
                </p><p style="  ">
                            Jest pewne opowiadanie stosowne do przytoczenia w tym
                kontekście. Kiedy Kriszna przybył do Dhritarasztry w poselstwie od
                Pandawów, ten spytał go: "Kriszno, Pandawowie i Kaurawowie są synami
                dwóch braci. Dlaczego jako boska istota jesteś stronniczy i faworyzujesz
                Pandawów? Dlaczego nie kochasz również Kaurawów?". Kriszna odparł:
                "Królu, przykro to mówić, ale jesteś ślepy nie tylko fizycznie, ale i
                duchowo. Powinieneś rozumieć, że nie mogę nie wspierać i nie pomagać
                tym, którzy przyjmują we mnie schronienie i poddają się mnie
                bezwarunkowo. Kiedyś boski mędrzec Narada zapytał Narajanę o jego
                prawdziwy adres, gdyż ma on wiele swoich 'przedstawicielstw'. Narajana
                odpowiedział, że jego 'centralne biuro' i stały adres, pod którym zawsze
                przebywa, to serce wielbiciela, który ciągle myśli o nim z najwyższą
                miłością i oddaniem. Powiem ci ponadto - kontynuował Kriszna - jaka jest
                istota związku między Pandawami a mną. Dharmadża jest moją głową,
                Ardżuna moim ramieniem, Bhima to mój żołądek, Nakula i Sahadewa to moje
                nogi. Ja jestem sercem, tak więc wszyscy jesteśmy nierozłącznymi
                częściami jednego i tego samego ciała!". Ukrytym znaczeniem odpowiedzi
                Kriszny jest to, że ciało, zmysły, umysł, intelekt i atma razem stanowią
                integralną ludzką osobowość, co obrazuje prawdę wedyjskiego stwierdzenia
                <i>Ekam sat</i>, czyli istnienie jest jednym. Tak jak ciało posiada różne
                części, również Pan posiada różne imiona.
                
                </p><p style="  ">
                            Studenci! Do tej pory w Letniej Szkole w Brindawanie
                dowiedzieliście się o ciele, zmysłach i relacjach między nimi. Od jutra
                będziemy rozważać wzajemne powiązania między umysłem a zmysłami,
                intelektem a zmysłami oraz ich związki z pierwiastkiem atmicznym, który
                spełnia rolę wspólnego im czynnika integrującego i ożywiającego cały
                system tworzący ludzką istotę.
                
                
                
                </p><p class="text-right">   
                tłum. Jacek Rzeźnikowski, współpr. Kazik Borkowski <br>
                red. Iwona Piotrowska, Izabela Szaniawska
                </font></p><br>
                
                
                <p align="left">
                [Źródło: http://www.sssbpt.info/html/sum1990.htm]<br>
                
                
                
                </font></p>
                </td> 
                
                
                
                
                                     
                                    
                                    </tr></tbody></table>
                <p>            <table width="100%" cellspacing="0" cellpadding="6" border="0" bgcolor="#ff9933">
                              <tbody><tr>
                                <td width="100%">
                                
                                                <p class="stopka" align="center">   
                                     Copyright © 2001-2007 Stowarzyszenie Sathya Sai                </p>
            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item"><a href="../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Summer Showers 1990</li>
                </ol>
            </nav>
        </section>
    </main>
    <footer>
        <div class="container">
             <p><i class="far fa-envelope" id="envelope"></i>
                    <span><a href="mailto:kb@astro.umk.pl">Wyślij email.</a>
                        </span></p>
            <p> <small>This page is in Polish only. If the language is exotic to you, you may wish to check <a
                        href="../../../index_en.html">my site in <img src="./img/united-kingdom.svg" alt="English"
                            class="flag">&nbsp;English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
                    <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>