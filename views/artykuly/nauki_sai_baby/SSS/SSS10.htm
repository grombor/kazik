<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
         <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon"></span>
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link active" href="../../../index.html">Strona główna</a>
                    </li>
                    <li class="nav-item">
                        <a class="nav-link active" href="../inne/osobie.html">O sobie</a>
                    </li>
                    <li class="nav-item dropdown">
                        <a class="nav-link dropdown-toggle active" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            O Sathya Sai Babie<span class="sr-only">(current)</span>
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci — Sukszma Baba</a>
                        </div>
                    </li>
                    <li class="nav-item">
                        <a class="nav-link active" href="../valerie_barrow/valerie.html">Z publikacji Valerie Barrow</a>
                    </li>
                    <li class="nav-item">
                        <a class="nav-link active" href="../zloty_wiek/spis.html">Rozmaitości z progu Złotego Wieku</a>
                    </li>
                    <li class="nav-item dropdown">
                     <a class="nav-link dropdown-toggle active" href="#" id="navbarDropdownMenuLink" role="button"
                         data-toggle="dropdown" aria-haspopup="true" aria-expanded="false">
                         Materiały na serwerze
                           UMK<span class="sr-only"></span>
                     </a>
                     <div class="dropdown-menu" aria-labelledby="navbarDropdownMenuLink">
                         <a class="dropdown-item disabled" href=""></a>
                         <a class="dropdown-item" href="http://www.astro.umk.pl/~kb/kb.htm#kb-praca">Programy i tabele</a>
                         <a class="dropdown-item" href="http://www.astro.umk.pl/~kb/kb.htm#kb-artykuly">Artykuły naukowe i popularne</a>
                         <a class="dropdown-item" href="http://www.astro.umk.pl/~kb/kb.htm#kb-wwl">Wychowywanie w wartościach ludzkich</a>
                         
                     </div>
                 </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item active"><a href="../../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Słowa Sathya Sai</li>
                </ol>
            </nav>
            <article class="container">
                <div id="ads" style="display:none;width: 100%;height: 90px;text-align: center;padding: 10px 0;"></div><script> if(window.adsbygoogle){ adsbygoogle = window.adsbygoogle; }else{ adsbygoogle = new Array(); } adsbygoogle .push({ google_ad_client: "ca-pub-7627798501598014", enable_page_level_ads: true });</script>

                <br>
                <table cellspacing="0" cellpadding="30" border="1" bg"#bDeAd3" align="center"><tbody><tr><td>
                <center><font "+3" "arial" "red">
                <i><b>Słowa Sathya Sai<br>
                
                </b></i></font><p class="text-center"><font "+3" "arial" "red"><i><b>1975–1981</b></i> </font>
                </p><p><br><br><br><font "+1"></font></p><p class="text-center"><font "+1"> Fragmenty tomu X i XI<br>
                pierwszego wydania dyskursów
                <br> Bhagawana Śri Sathya Sai Baby</font> 
                
                <br><br><br><br><br><br></p><p class="text-center"> 
                <font "arial" "black">Stowarzyszenie Sathya Sai<br> 
                 Opole 1997</font>
                <br><br></p></center></td></tr></tbody></table>
                
                
                <br><br><br><br><dl><dd>
                <font "-1" "arial"><div class="text-right">Dane o oryginale:</font><br>
                    <font "+0"><em>Sathya Sai Speaks </em></font> 
                    Vol.&nbsp;X; vii + 325 pp.<br>
                    <font "+0"><em>Sathya Sai Speaks </em></font> 
                    Vol.&nbsp;XI; vii + 306 pp.<br>
                   Compiled by  N. Kasturi </div>
                
                <p class="text-center"><font "-1" "arial">
                Copyright ©</font> Sri Sathya Sai Books and Publications,<br>
                &nbsp; &nbsp; Prasanthi Nilayam, India, 1980/1985 
                
                </p><p class="text-center"><font "-1" "arial">
                Copyright ©</font> for the Polish edition by 
                 Stowarzyszenie Sathya Sai 1997 
                
                </p><p class="text-center"><font "-1" "arial">
                Przekład i skład komputerowy:</font> 
                  K.M. Borkowski  (Toruń, V 1997) 
                
                </p><p class="text-center"><font "-1" "arial">
                 Okładka:</font>  Ryszard Basak 
                
                </p><p class="text-center">
                 Rok 1997 
                
                </p><p class="text-center"><font "-1" "arial">
                 Druk i oprawa:</font>
                <br>
                  Stowarzyszenie Sathya Sai
                <br>
                 ul. Kard. B. Kominka 10/5
                <br>
                 45-032 Opole
                <br>
                 tel.&nbsp;077/54-21-15 lub 077/54-60-52 
                
                </p><p class="text-center">
                 Wszelkie prawa zastrzeżone 
                </p></dd></dl>
                
                <p><br>
                <table cellspacing="0" cellpadding="8" border="1" bg"#e9cDff" align="center"><tbody><tr><td>
                <b>Do użytku wewnętrznego Organizacji Sathya Sai w Polsce</b></td></tr></tbody></table>
                
                </p><p>
                   
                <br><br> </p><p></p><hr width="65%" "7" "blue"><br>
                <font "+3"><b></b></font><b><center><font "+3"> Słowa Sathya Sai</font>
                
                <br> <font "+1">
                <br>Wyjątki z tomu X (23-03-1975 – 7-03-1980)<br>
                i części<font "+1" "red">*</font> tomu XI (25-09-1979 — 5-02-1981)</font>
                <p><br> </p><p></p><hr width="65%" "7" "blue"><br>
                
                </center></b>
                <font "+1" "red">*</font><small>
                Tylko tych dyskursów, których nie obejmuje <a href="SSS15.htm">tom XV</a> 
                nowego wydania. Odpowiednie odnośniki po tekstach wyróżnia liczba 'XI'
                przed numerem strony.
                </small>
                    
                <p><br><br>
                </p><p align="center"><font "+1">Spis fragmentów</font>
                </p><p>
                
                <table align="center"><tbody><tr><td valign="top">
                 &nbsp; 1. <a href="#x1"> Kim jest Pan</a><br>
                 &nbsp; 2. <a href="#x2"> Znaki i cuda</a><br>
                 &nbsp; 3. <a href="#x3"> Tak mówi <i>Sadguru</i></a><br>
                 &nbsp; 4. <a href="#x4"> Młodość <i>Awatarów</i></a><br>
                 &nbsp; 5. <a href="#x5"> Swami odpuszcza grzechy!</a><br>
                 &nbsp; 6. <a href="#x6"> Urodziny Swamiego</a><br>
                 &nbsp; 7. <a href="#x7"> Miejsce człowieka w stworzeniu</a><br>
                 &nbsp; 8. <a href="#x8"> <i>Gajatri</i></a><br>
                 &nbsp; 9. <a href="#x9"> <i>Namasmarana</i></a><br>
                 10. <a href="#x10"> Znaczenie <i>bhadźanów</i></a><br>
                 11. <a href="#x11"> <i>Sewa</i></a><br>
                 12. <a href="#x12"> Święto Wigneśwary</a><br>
                 13. <a href="#x13"> Śiwaratri a <i>tandawa</i></a><br>
                 14. <a href="#x14"> Jeśli Bóg istnieje</a><br>
                 15. <a href="#x15"> Rozpoznawaj Boga w ludziach</a><br>
                 16. <a href="#x16"> Oddawanie czci posągom</a><br>
                 17. <a href="#x17"> Zwodnicza joga</a><br>
                 18. <a href="#x18"> Człowiek chce oszukać śmierć</a><br>
                 19. <a href="#x19"> Znaczenie pozytywnego myślenia</a><br>
                </td><td valign="top">
                 20. <a href="#x20"> Gdy się boisz</a><br>
                 21. <a href="#x21"> Księżyc i umysł</a><br>
                 22. <a href="#x22"> Pragnienie przyczyną inkarnacji</a><br>
                 23. <a href="#x23"> Wyrządzone zło wraca rykoszetem</a><br>
                 24. <a href="#x24"> Cel życia</a><br>
                 25. <a href="#x25"> Światy przenikają się</a><br>
                 26. <a href="#x26"> Ideały „<i>Ramajany</i></a><br>
                 27. <a href="#x27"> Ideał oddania</a><br>
                 28. <a href="#x28"> Jakie są kobiety?</a><br>
                 29. <a href="#x29"> Imię Jezusa to Isa</a><br>
                 30. <a href="#x30"> Data narodzin Jezusa</a><br>
                 31. <a href="#x31"> Współcześni Judasze</a><br>
                 32. <a href="#x32"> Sen a <i>samadhi</i></a><br>
                 33. <a href="#x33"> Nauka a <i>Wedy</i></a><br>
                 34. <a href="#x34"> O Organizacji</a><br>
                 35. <a href="#x35"> Doświadczyć Boskości</a><br>
                 36. <a href="#x36"> Stalin, Messing i UFO</a><br>
                 37. <a href="#x37"> Inne złote myśli i ciekawe wypowiedzi</a><br>
                </td></tr></tbody></table>
                </p><p>
                
                </p><p>
                
                      
                
                </p><p><br></p><h3 align="center"><a name="x1"></a>1. 
                     Kim jest Pan </h3><p>
                
                </p><p>
                Ten, którego muzułmanie wielbią jako Allaha, chrześcijanie jako Jehowę, 
                wajsznawici (wyznawcy Wisznu) jako Phullabdźa-akszę, a śajwici (wyznawcy 
                Śiwy) jako Śambhu, Ten, który w 
                odpowiedzi na modlitwy wszystkich, gdziekolwiek się nie znajdują, darzy 
                długim i zdrowym życiem, pomyślnością i szczęściem, On, Jeden Bóg, 
                jest Bogiem całej ludzkości. <font "-2"><b>60; PN 1-10-76</b></font>
                </p><p>
                   Pan jest ucieczką wszystkich, którzy szukają schronienia, wybawcą 
                wszystkich, którzy muszą być zbawieni. Jest On ucieleśnieniem 
                <em>sat-ćit-anandy</em> (bytu-świadomości-błogości). Obecnie jest 
                On w Puttaparthi jako Promienny Imperator krainy Prawdy, Dobroci i Piękna. 
                 <font "-2"><b>40</b></font>
                </p><p>
                   Powtarzajcie sobie prawdę, że świat jest tyle samo Bogiem, co jest 
                Nim niebo. Nie ma dwóch różnych rzeczy czy kategorii nazywanych materialnymi 
                i duchowymi. Wszystkie rozróżnienia są pozorne, a nie rzeczywiste. Sai 
                przyciągnął do siebie starców, młodzież i dzieci i każde z nich 
                ma Sai w sercu. <font "-2"><b>41/42; PN 23-11-75</b></font>
                
                </p><p><br></p><h3 align="center"><a name="x2"></a>2. 
                     Znaki i cuda </h3><p>
                
                </p><p>
                Konflikt między ludźmi, którzy akceptują Boga i Mu zaprzeczają, tymi co 
                twierdzą, że Boga można znaleźć w tym a tym miejscu i tymi, co utrzymują, 
                że nigdzie nie można Go znaleźć, nigdy się nie kończy; trwał przez 
                wieki. Rozważając tę sytuację należy pamiętać, że o ile nie ma potrzeby 
                budzić osoby już przebudzonej i łatwo jest zbudzić osobę śpiącą, 
                nie możemy obudzić — jakkolwiek byśmy nie próbowali — kogoś, kto 
                udaje, że śpi! Ci, którzy nie wiedzą, przy użyciu prostych przykładów 
                mogą zostać nauczeni tego, czego nie znają. Ale ci, dotknięci półwiedzą 
                i pyszniący się tą zdobyczą, znajdują się poza zasięgiem dalszego 
                kształcenia. 
                
                </p><p>
                [...] Boskość, która jest Mną, nie została nabyta czy wypracowana, 
                ani nie została dodana czy przejawiona po upływie pewnej liczby lat — 
                gdzieś w środku tego życia. 
                
                </p><p>
                Boskość musi przejawiać się poprzez te manifestacje („cuda") w znacznym 
                stopniu kształtowana i modyfikowana przez naturę czasów, obszaru i 
                środowiska kulturowego. Znaki i cuda, jakie manifestuję, otrzymują nazwy, 
                które nie oddają ich celu i skutków. Można je nazywać <em>ćamatkarą</em> 
                (spektaklem, pokazem) prowadzącą ku <em>sanskarze</em> (oczyszczeniu), 
                która kieruje człowieka do <em>paropakary</em> (dobroczynności, służenia) 
                i skutkuje <em>sakszatkarą</em> (realizacją). <em>Ćamatkara</em> jest 
                to jakiś czyn, który przyciąga swoją niewytłumaczalnością. Ten aspekt 
                przyciągania jest wrodzony u <em>Awatara</em>. Imię <em>Rama</em> znaczy 
                „Ten który zadowala lub wprawia w zachwyt". <em>Kriszna</em> znaczy 
                „Ten który przyciąga ku sobie" (<em>karszatiti-kriszna</em>). Taki atrybut 
                atrakcji jest charakterystyczny dla Boskości. 
                
                </p><p>
                Dlaczego Boskość przyciąga? Czy po to, by oszukać lub zwieść? Nie. Po to, 
                by przekształcać, przebudowywać, reformować w procesie zwanym 
                <em>sanskarą</em>. Jaki jest cel tej rekonstrukcji? Aby uczynić daną 
                osobę użyteczną i służącą społeczeństwu, aby zetrzeć ego i utwierdzić 
                w niej jedność wszystkich istot w Bogu. Osoba, która przeszła 
                <em>sanskarę</em>, staje się pokornym sługą tych, którzy potrzebują pomocy. 
                Jest to stan <em>paropakary</em>. Służba takiego rodzaju, wykonywana z 
                szacunkiem i bezinteresownością, przygotowuje człowieka do realizacji 
                Jednego, który przenika wielość.  Ostatnim etapem jest <em>sakszatkara</em>. 
                <em>Wedy</em> twierdzą, że Nieśmiertelność (stan, w którym osoba łączy 
                się z Uniwersalną Realną Istnością bez narodzin i bez śmierci), można 
                osiągnąć jedynie przez wyrzeczenie i nieprzywiązanie, nie zaś przez 
                rytuały, potomstwo czy bogactwo. Kiedy jednostka wyrzeknie się samolubnych 
                pragnień, jej Miłość poszerzy się aż do najdalszych obszarów 
                Wszechświata, dopóki nie stanie się świadoma Kosmicznej Miłości, 
                która zasila wszystkie te wyżej wymienione procesy. Ważne jest, byście 
                znali ten podstawowy bodziec tkwiący we wszystkich, tak jak Ja [znam]. 
                
                </p><p>
                [...] Obecnie osoby, które nie mają ani doświadczenia, ani wiedzy 
                nauk duchowych, ani pojęcia o Boskości, wygłaszają opinie na obce sobie 
                tematy. Oko może tylko widzieć, język może tylko mówić, a ucho — 
                tylko słyszeć. Każde musi zaakceptować swoje ograniczenia i tym się 
                zadowolić. Boskość można pojąć jedynie poprzez miłość, wiarę 
                i <em>sadhanę</em> (praktykę duchową) przesycone Uniwersalną Miłością. 
                Rozum jest zbyt 
                mizernym narzędziem, aby się zmierzyć z tym zadaniem. Zaprzeczając 
                Boskości nie można jej zanegować. Logika nie jest w stanie jej ujawnić. 
                Wszystkie tyrady kierowane obecnie przeciwko Boskości pochodzą od ateistów, 
                którzy są oportunistami [tymi, co rezygnują z zasad dla osiągnięcia 
                doraźnych korzyści]. Zatem waszą powinnością jest zachowanie 
                spokoju. Żyjcie w zgodzie z sobą i nie bądźcie chwiejni. Na Mnie nie 
                ma wpływu ani pochwała, ani obwinianie. Moja Miłość i współczucie 
                obejmuje wszystkich; z Mojej Łaski wszyscy mogą korzystać. Oświadczam 
                to, abyście znosili to wszystko z hartem ducha. Im więcej kopiecie, tym 
                więcej drwin; im wyższy kopiec, tym wyższa chwała. Ludzie ze schorowanym 
                nosem nie są zdolni docenić zapachu kwiatu. Ci, którzy nie mogą 
                docenić lub rozpoznać Boskości, cierpią na chorobę, która im to 
                uniemożliwia.
                 <font "-2"><b>78-80; PN 23-11-76</b></font>
                </p><p>
                   „To samo Boskie Współczucie, które pobłogosławiło Dhruwę, 
                uratowało Gadźendrę, przemieniło Kućelę i stanęło po stronie Prahlady, 
                zeszło na ziemię jako Ucieczka dla ludzi bez schronienia, jako Pan 
                Pokoju, Harmonii i Prawości, jako Pan wszystkich światów, jako 
                <em>sat-ćit-anandamurthi</em> [<i>murti</i> — personifikacja], jako 
                <em>Puttaparthi Sathya Sai sat-ćakrawati</em> — Król Królów".
                 <font "-2"><b>231; PN 23-11-78</b></font>
                
                </p><p><br></p><h3 align="center"><a name="x3"></a>3. 
                     Tak mówi <i>Sadguru</i> </h3><p>
                
                </p><p>
                Zarówno Makrokosmos jak i mikrokosmos — <em>Brahmanda</em> i 
                <em>pindanda</em>, Uniwersalny i jednostka — wywodzą się z Jednej Prawdy. 
                Chociaż są przejawieniami i emanacjami z tej Prawdy, ona sama nie jest 
                zależna od żadnego z nich. Jest znana jako <em>Brahman</em>. Kiedy ten 
                niezmienny, pozadoświadczalny i immanentny (wrodzony) <em>Brahman</em>, 
                zamiast pozostawać tylko „istniejącym", decyduje się na „stawanie się", 
                można go wówczas najpełniej opisać jako „Boga", „Iśwarę" albo 
                „Wszechmocnego". Boska podstawa wszystkiego, co <u>jest</u>, to duchowy 
                Absolut nazywany <em>Paramatmanem</em> czyli Nadjaźnią. Jest to także 
                zasada, podstawa, istota, rzeczywistość człowieka. 
                
                </p><p>
                Ale mimo „stania się", co jest jedynie iluzją nakładającą wielość na 
                Jedną Istotę, pozostaje On Jednym. Dopóki nie podejmie się dociekania, 
                dopóty będzie postrzegana tylko wielość. Wielość nie jest ani rzeczywista, 
                ani nierzeczywista. Jest ona względnie rzeczywista, czasowo rzeczywista, 
                pragmatycznie rzeczywista, jest <em>mithją</em>, nie <em>satją</em> (prawdą) 
                lecz mieszanką <em>satji</em> i <em>asatji</em> (nieprawdy) — pozornie 
                rzeczywista ale fundamentalnie nierzeczywista, rzeczywista dla większości 
                praktycznych celów (<em>wjawahara</em>) ale nierzeczywista, gdy przyjrzeć 
                się jej podstawowej naturze. <em>Mitja</em> jest mieszaniną <em>satji</em> 
                i <em>asatji</em>, jest to „wiedza" o wężu [jakim w półmroku zdaje się być
                powróz], która zostaje zanegowana po zdobyciu wiedzy o powrozie.
                 <font "-2"><b>248</b></font>
                </p><p>
                   On [ten Jeden] chciał świata dla sportu. On postanowił, że każdy czyn 
                musi mieć następstwa (konsekwencje), ale On sam nie jest związany czynami. 
                
                </p><p>
                Dlatego jasne staje się, że ani Bóg uosobiony, ani poszczególni ludzie, 
                ani świat przedmiotowy nigdy nie zdołają odkryć początku <em>maji</em>, 
                która sprawiła ich zaistnienie i zapoczątkowała łańcuch 
                „czyny-skutek-czyny". Niemniej, można osiągnąć wiedzę kiedy 
                skończy się <em>maja</em>! Kiedy świat przedmiotowy zostanie zignorowany, 
                albo odsunięty, albo zanegowany, albo zostanie odkryte że jest on 
                immanentny w Boskości, będzie to koniec <em>dźiwy</em> (osoby, duszy). Gdy 
                nie ma <em>dźiwy</em>, niepotrzebny jest już <em>Iśwara</em> i znika. A gdy 
                zanika <em>Iśwara</em>, jest tylko <em>Brahman</em>. Czy może istnieć osoba 
                znana jako matka, gdy nie ma dziecka? Byłoby to słowo bez znaczenia. Gdy 
                uosobiony Bóg, osobowość oddzielona od reszty nazywana <em>dźiwą</em> oraz 
                umysłowy wytwór tej <em>dźiwy</em> nazywany <em>prakriti</em> albo 
                przedmiotowym światem, nie istnieją w rozwiniętej świadomości człowieka, 
                wtedy <em>maja</em>, rodzic całej tej trójki, nie może przetrwać. 
                 <font "-2"><b>250/251</b></font>
                </p><p>
                   Wielu prześladuje problem przyczyny powstania kosmosu. Jak się stał? 
                Przedstawiają rozmaite teorie i wysuwają wiele sprzecznych hipotez. Ale 
                nie ma potrzeby, aby poszukujący tak się miotali. Co jest przyczyną 
                marzeń sennych, skąd się biorą? Poprawna odpowiedź brzmi: przyczyną 
                jest sen. Podobnie też, przyczyną kosmosu jest <em>maja</em>. Kosmos jest 
                równie efemeryczny i równie fantastyczny jak sen. Trudno jest odkryć 
                prawa, które wyjaśniają albo rządzą jego niezliczonymi tajemnicami. 
                Pożyteczniejsze od dociekania tych tajemnic jest poszukiwanie możliwości 
                ich wykorzystania i wyciągnięcia z nich nauk. Próby poznania początków 
                kosmosu albo ustalenia tego, jak się on zakończy są generalnie stratą 
                czasu. Jesteście częścią stworzenia, zatem starajcie się zrozumieć 
                siebie i miejcie swój cel na widoku. 
                 <font "-2"><b>251; PN, <em>Guru Pournima</em>, 9-7-79</b></font>
                </p><p>
                   [<em>Brahman</em>] jest wszędzie; jest on podstawą stworzenia. Jest 
                niepodzielny, niezniszczalny, niezmienny i absolutny. <em>Bhuta-akaśa</em> 
                czyli kosmos, który obejmuje gwiazdy, słońce i ziemię, jest jedynie 
                odpryskiem piany na powierzchni morza <i>Atmana</i>. <em>Ćitta-akaśa</em> 
                czyli świadomość, która postrzega, jest tylko falą na tym morzu. Samo morze 
                jest <em>ćid-akaśą</em> czyli świadomością <i>Atmana</i>. Tylko 
                <i>Atman</i> jest rzeczywisty; cała reszta jest pozorna. Gry imienia 
                i formy są tymczasowe i przejściowe.
                 <font "-2"><b>268; <em>Daśara</em> 29-9-79</b></font>
                
                </p><p><br></p><h3 align="center"><a name="x4"></a>4. 
                     Młodość <i>Awatarów</i> </h3><p>
                
                </p><p>
                Po długiej pielgrzymce do świątyń i świętych miejsc Bharatu (Indii), 
                Dopóki nie osiągnął czternastu lat, Rama miał jeszcze kilka lat na 
                pozorną samoobserwację i samotność. Nie lubił jedzenia i 
                królewskich szat. Nie interesował się rzeczami ani ludźmi. Wymachiwał 
                palcami i dłońmi bez jasnego powodu; pisał w powietrzu coś, co tylko On 
                wiedział. Krótko mówiąc, Jego postępowanie i ruchy były dokładnie 
                takie same, jak moje kiedy miałem kilkanaście lat. Waśisztha próbował 
                sprowadzić jego umysł znów do normalności, lecz był to tylko etap, 
                który przechodzą wszyscy <i>Awatarzy</i> zanim przystąpią do zadania dla 
                którego zstąpili. W tych latach <i>Awatar</i> opracowywał swój Mistrzowski 
                Plan. Pod koniec tego okresu do pałacu przyjechał mędrzec Wiśwamitra 
                prosząc Daśarathę, aby posłał z nim Ramę (i nieodłącznego Lakszmanę) 
                w celu ochrony pustelników przed demonicznym gangiem, który 
                bezcześcił wedyjskie obrządki. Wtedy to zaczęła się realizacja planu. 
                 <font "-2"><b>XI 19/20; Brindavan, 25-3-1980</b></font>
                
                </p><p><br></p><h3 align="center"><a name="x5"></a>5. 
                     Swami odpuszcza grzechy! </h3><p>
                
                </p><p>
                Dzisiaj, w tym świętym dniu Śiwaratri, darzę was wybaczeniem wszystkich 
                błędów, jakie popełniliście świadomie lub nieświadomie aż do tego 
                czasu. <font "-2"><b>162; Brindavan, <em>Mahaśiwaratri</em>, 7-3-78</b></font>
                
                </p><p><br></p><h3 align="center"><a name="x6"></a>6. 
                     Urodziny Swamiego </h3><p>
                
                </p><p>
                W Puttaparthi są obchodzone urodziny Swamiego ponieważ tak wiele tysięcy 
                przybywa z odległych miejsc nie bacząc na wielkie trudności podczas podróży 
                i koszty. Nie odnoście wrażenia, że przyjeżdżacie dlatego, iż 
                obchodzi się tu urodziny Swamiego. Nie pragnę obchodów Moich urodzin; 
                tak trywialne myśli nie mają do Mnie dostępu. Jedynym Moim pragnieniem 
                jest dzielenie się z wami Moją <em>anandą</em>.
                 <font "-2"><b>234; PN 23-11-78</b></font>
                
                </p><p><br></p><h3 align="center"><a name="x7"></a>7. 
                     Miejsce człowieka w stworzeniu </h3><p>
                
                </p><p>
                Stworzenie Wszechświata musiało nastąpić, kiedy nawet czas był nieznany. 
                Od tamtego zdarzenia na tej planecie żyła niezliczona liczba istot, ale 
                istniejące gatunki są również niezliczone. Człowieka uważa się za 
                koronę królestwa zwierząt; jemu przypadła najwyższa pozycja wśród istot 
                żywych. O <em>dźantu</em> (człowieku) mówi się, że jest najwyższy. 
                Dlaczego? Ponieważ jest on 
                jedynym zwierzęciem, które jest zdolne do badania własnej jaźni i 
                realizacji oraz odkrycia Boskości, która jest jego rzeczywistością. 
                Inne zwierzęta nie mają pragnienia tych podstawowych dociekań ani głodu 
                tej satysfakcjonującej mądrości. To pragnienie skłoniło wielu do 
                postulowania istnienia Boga, a innych do zaprzeczenia Jego istnieniu. W 
                <em>[Bhagawad] Gicie</em> Boga opisuje się jako „mniejszego niż najmniejsze 
                i większego niż największe". Rozważmy ten paradoks nieco bliżej. 
                
                </p><p>
                Nie możemy zobaczyć otaczającego nas powietrza, które wdychamy i 
                wydychamy w każdej chwili naszego życia. Jakże więc moglibyśmy 
                zobaczyć maleńki atom i znajdujące się w nim cząstki energii? Podobnie, 
                jak moglibyśmy wyobrazić sobie <i>Brahmana</i>, podstawową Boską Siłę jaka 
                rządzi nawet najsubtelniejszą energią wewnątrz niewidzialnego atomu, 
                dysponując zamglonym, a więc ograniczonym, widzeniem? Oczywiście, 
                gdy widzenie zostanie oczyszczone do jego najsubtelniejszego stanu, 
                jako <em>sukszma-buddhi</em> (wyostrzony intelekt), i kiedy posiadamy 
                <em>dźńanaćakszu</em> (oko mądrości), tak jak Ardźuna, wtedy możemy 
                rozpoznać Boskość tkwiącą za najmniejszą formą albo cząstką. 
                
                </p><p>
                Jeśli chodzi o większego niż największy rozważmy słońce. Znajduje się ono 
                ponad 93 miliony mil [~150&nbsp;000&nbsp;000&nbsp;km] od ziemi. Gdybyśmy 
                podróżowali w kierunku słońca z prędkością 500 mil/h przez 24 godz.
                dziennie, dojechanie do niego zajęłoby ponad 20 lat. Słońce jest tak 
                wielkie, że glob ziemski można by wrzucić do każdej z tysięcy plam 
                czy „dziur", które odkryli na nim astronomowie. Wszystkie gwiazdy, 
                które jawią się tak drobniutkie i liczne, są o wiele większe niż 
                słońce, a odległości między nimi często są znacznie większe niż 
                odległość od ziemi do słońca! Jakże więc ten drobny ludzki umysł 
                człowieka mógłby w ogóle kiedyś pojąć tę przepastność całego 
                kosmosu? Ale i tutaj, mędrcy dzięki swoim wyostrzonym intelektom i 
                ekstazą przepełnionym umysłom, potrafili zobaczyć Boga wrodzonego 
                w równym stopniu w ten makrokosmos, jak i mikrokosmos, a nawet wznieść 
                się ponad ograniczenia przestrzeni i czasu. Doświadczenia skłoniły 
                ich do wyrażenia swojego uwielbienia poprzez takie imiona jak Bóg, 
                Allach, Jehowa i Bhagawan. Są to ucieleśnienia chwały i łaski, jakiej 
                zasmakowali, Miłości jaką znaleźli w sednie kosmosu. 
                
                </p><p>
                Stworzony wszechświat nazywa się <em>prakriti</em>. Przed Przejawieniem była 
                ciemność; po Przejawieniu było światło. Ciemność była stanem 
                tamasowym, kiedy nie było aktywności. Światło było stanem 
                radźasowym, gdy ruch, pobudzanie, wznoszenie i spadek występowały 
                nagminnie. Wtedy powstało „pięć żywiołów" i nastał 
                umiarkowany spokój. Był to stan sattwiczny, gdy przez nie jaśniała 
                Boskość. Te pięć żywiołów może być postrzeganych za pomocą 
                pięciu zmysłów; w rzeczy samej są one odpowiedzią na potrzeby zmysłów. 
                Stan sattwiczny jest stanem Boskim, w którym światło pada na Prawdę. 
                Prawda ta istniała nawet przed stworzeniem kosmosu. 
                 <font "-2"><b>127/128; Brindavan, <em>College Day</em> 30-7-77</b></font>
                </p><p>
                   Pięć żywiołów jest skutkiem Woli Pana, dlatego są posłuszne Woli 
                Kriszny. Cokolwiek powiedział Kriszna, to się sprawdziło. W istocie, 
                jedynie słuszną definicją Prawdy jest: „to, co mówi Krishna". 
                 <font "-2"><b>150; Brindavan, Sri Sathya Sai Hostel, 6-9-77</b></font>
                
                </p><p><br></p><h3 align="center"><a name="x8"></a>8. 
                     <i>Gajatri</i> </h3><p>
                
                </p><p>
                Nigdy nie porzucajcie <em>Gajatri</em>; możecie zrezygnować albo zignorować 
                każdą inną <em>mantrę</em>, ale <em>Gajatri</em> powinniście recytować 
                przynajmniej kilka razy dziennie. Ochroni was to przed kłopotami niezależnie
                gdzie będziecie — w autobusie czy samochodzie, w pociągu czy samolocie, na 
                bazarze czy na drodze. Ludzie Zachodu badali wibracje wytwarzane przez tę 
                <em>mantrę</em> i stwierdzili, że gdy jest recytowana z właściwym akcentem, 
                tak jak podano to w <em>Wedach</em>, atmosfera wokół dostrzegalnie 
                rozjaśnia się. Zatem, gdy będziecie śpiewać tę <em>mantrę</em>, zstąpi na 
                was <em>Brahmapraksza</em>, promienność Brahmy, i oświeci wasz intelekt oraz 
                rozjaśni ścieżkę. <em>Gajatri</em> jest <em>Annapurną</em>, Matką, 
                Siłą, która ożywia całe życie. Nie zaniedbujcie jej więc. 
                 <font "-2"><b>124/125; Brindavan, <em>Upanayanam Day</em> 20-6-77</b></font>
                
                </p><p><br></p><h3 align="center"><a name="x9"></a>9. 
                     <i>Namasmarana</i> </h3><p>
                
                </p><p>
                [Ziemska matka] nie zostawi dziecka dlatego, że jego płacz nie brzmi jak muzyka, nie jest melodyjny. Poruszy ją po prostu cierpienie, jakie wyraża 
                płacz. 
                
                </p><p>
                Podobnie też Matka Wszechświata nie mierzy ile <em>jogi</em> 
                praktykowaliście, ani nie liczy <em>dźapam</em>, jakie odmówiliście na 
                różańcu, ani czasu spędzonego przez na rozmaite <em>sadhany</em> (praktyki 
                duchowe). Można ją poruszyć, można zdobyć Jej Łaskę, szczerą 
                tęsknotą emanującą z serca. Człowieka coraz trudniej stać na wzywanie 
                Najwyższego Źródła Mocy i Łaski z taką szczerością. Jego życie 
                stało się sztuczne w godnym pożałowania stopniu. 
                
                </p><p>
                Kamadhenu, niebiańska krowa spełniająca życzenia, może zostać 
                przyciągnięta i uwiązana do słupka za pomocą powrozu. Również Boga 
                możecie przyciągnąć do siebie powrozem (Imieniem) i przywiązać do 
                słupka (języka). Wtedy Jego Imię zawsze będzie tańczyć na języku 
                darząc słodyczą Jego Majestatu. Imię musicie śpiewać dla własnej 
                radości, dla ugaszenia własnego pragnienia, dla zaspokojenia własnego 
                głodu. Nikt nie je dla zaspokojenia głodu kogoś innego; nikt nie przyjmuje 
                pigułek dla złagodzenia skutków czyjejś choroby. Nie szukajcie więc 
                przyzwolenia, uznania albo podziwu innych i nie uchylajcie się od 
                <em>dhjany</em> ani <em>bhadźanów</em> dlatego, że inni tego nie lubią 
                albo wyśmiewają. Polegajcie na sobie, sobie ufajcie.
                 <font "-2"><b>74; PN 14-11-76</b></font>
                
                </p><p><br></p><h3 align="center"><a name="x10"></a>10. 
                     Znaczenie <i>bhadźanów</i> </h3>
                
                <p>
                Musicie uświadomić sobie, że <em>bhadźany, namasmarana</em>, oddawanie czci 
                i <em>pudźa</em> nie są dla zadowolenia lub przebłagania Boga, lecz dla 
                naszego postępu duchowego. Często ludzie schlebiają bogatym i u władzy 
                — szczególnie gdy są u nich zatrudnieni albo są im dłużni za jakąś 
                znaczącą pomoc — w celu skłonienia ich do obsypywania dobrodziejstwami. 
                Ale Bóg nie obsypuje Łaską ludzi dlatego, że śpiewają na Jego cześć. 
                Także nie stawia im przeszkód dlatego, że nie ubóstwiają Go. Recytacja 
                Boskich atrybutów pozwala nam jedynie na rozpamiętywanie wzniosłych ideałów 
                i stopniowe przybliżanie się do Boskości, która jest naszą naturą. 
                Stajemy się tym, nad czym kontemplujemy. Poprzez ciągłe myślenie w naszych 
                sercach utrwala się piętno określonego ideału. Gdy ciągle 
                skupiamy myśli na złu, które inni wyrządzają, nasze umysły zostają 
                zanieczyszczone tym złem. Z drugiej strony, jeśli umysł skupimy na 
                cnotach lub dobru innych, jest on oczyszczany ze złych myśli i 
                zajmuje się tylko dobrymi. Żadna zła myśl nie może przeniknąć do 
                umysłu osoby całkowicie oddanej miłości i współczuciu. Myśli, jakim 
                się oddajemy kształtują naszą naturę; oddziałują nie tylko na 
                innych, ale także na nas. Na przykład, gdy podczas fotografowania kogoś 
                następuje błysk, jego twarz zostaje oświetlona, ale również, do 
                pewnego stopnia, twarz fotografa. Gdy mija was miejska ciężarówka pełna 
                odpadków, odczuwacie brzydki zapach, nawet gdy jesteście daleko od niej. 
                Podobnie, myśl może być chwilowa, może być trywialna, ale nie można 
                uniknąć jej wpływu na umysł. Starożytni mędrcy znali tę ważną prawdę, 
                dlatego właśnie mogli oświadczyć: „Ten, kto zna <em>Brahmana</em>, staje 
                się <em>Brahmanem</em>". Jedynym sposobem na stanie się <em>Brahmanem</em> 
                jest ciągłe, stałe myślenie o <em>Brahmanie</em>. 
                 <font "-2"><b>158; Brindavan, <em>Mahaśiwaratri</em>, 7-3-78</b></font>
                
                </p><p><br></p><h3 align="center"><a name="x11"></a>11. 
                     <i>Sewa</i> </h3><p>
                
                </p><p>
                Z dziewięciu etapów duchowej <em>sadhany</em> prowadzących 
                do Realizacji Jaźni, jak to mówi <em>Bhakti sutra</em>, bardzo blisko celu 
                jest <em>dasjam</em>, czyli postawa <em>sewy</em>; jest to ósmy etap. Studiowanie pism świętych, zrezygnowanie z dóbr na korzyść celów 
                dobroczynnych, powtarzanie Imienia albo śpiewanie psalmów i hymnów mogą być 
                dobrymi praktykami prowadzącymi do uświęcenia umysłu i uniknięcia zejścia 
                na złe drogi i zgubne rozrywki, lecz rzadko oczyszczają świadomość 
                człowieka. Przyczyniają się one natomiast w znacznym stopniu do wzrostu 
                ego i umocnienia pychy oraz dążności do współzawodnictwa w osiąganiu 
                wyższości. Możecie siedzieć na sali bhadźanowej i głośno śpiewać w chórze, 
                ale wasz umysł może być nękany obawami o parę <em>ćappals</em> (obuwia), 
                które zostawiliście na zewnątrz. Cały czas w tle w umyśle tkwi strach 
                przed stratą <em>ćappals</em>; wypacza to <em>bhadźany</em> i czyni 
                z nich jałowy pokaz.
                 <font "-2"><b>98</b></font>
                </p><p>
                   Pewna bardzo pobożna osoba szła kiedyś z Kaśi (Benaresu) do Rameswaram, 
                na drugi koniec tego rozległego kraju. Niosła ze sobą pewną ilość 
                świętej wody z Gangesu w celu wylania do morza przy Rameswaram. Cel ten 
                miał uzasadnić długą i uciążliwą pielgrzymkę przez wiele świętych 
                miejsc i do wielu świętych rzek. W połowie pielgrzymki na poboczu drogi 
                ów człowiek zobaczył osła w ostatnich drgawkach. Zwierzę nie miało dość 
                sił, by dojść do 
                jakiegoś źródła wody i ugasić pragnienie. Jego suchy język i przewrócone 
                oczy wskazywały cierpienie z powodu skrajnego pragnienia. Ten tragiczny 
                widok tak wzruszył pielgrzyma, że wlał drogocenną wodę z Gangi, którą 
                niósł, do gardła umęczonego zwierzęcia. W kilka chwil osioł doszedł 
                do siebie i dobył dość sił, by wyrwać się z uchwytu śmierci. Inny 
                towarzyszący mu pielgrzym widząc to spytał: „Mistrzu! Święta woda, którą 
                przyniosłeś z Kaśi, powinna zostać ofiarowana oceanowi w Rameswaram. 
                Dlaczego dokonałeś tego świętokradztwa wlewając ją do pyska tego 
                nikczemnego zwierzęcia?" Pielgrzym odpowiedział: „Ależ ja <em>wlałem</em> świętą wodę do samego oceanu, nie widzisz?" Każda <em>sewa</em> w stosunku 
                do cierpiącej <em>dźiwi</em> (duszy), dosięga samego Pana i nigdy nie może 
                stać się świętokradztwem, bowiem <em>sewa dźiwi</em> jest 
                <em>sewą Dewie</em> (Bogu). Zawsze w to mocno wierzcie.
                 <font "-2"><b>99; Brindavan 6-3-77</b></font>
                
                </p><p><br></p><h3 align="center"><a name="x12"></a>12. 
                     Święto Wigneśwary </h3><p>
                
                </p><p>
                Dzisiaj jest święto Wigneśwary, dzień w którym cały kraj oddaje cześć 
                Bogu o głowie słonia, który pomaga człowiekowi pokonywać przeszkody. 
                Oddawanie czci Winajace, albo Wigneśwarze lub Ganapatiemu, jak się go 
                również nazywa, wyposaża człowieka w odwagę i ufność potrzebne do 
                podejmowania i realizacji przedsięwzięć w tym świecie. 
                 <font "-2"><b>57; Whitefield 28-8-76</b></font>
                
                </p><p><br></p><h3 align="center"><a name="x13"></a>13. 
                     Śiwaratri a <i>tandawa</i> </h3><p>
                
                </p><p>
                Śiwa, albo <em>Paramapurusza</em>, Odwieczna Absolutna Osoba, pragnąc 
                przywołać <em>Prakriti</em> zaczyna <em>tandawę</em>, kosmiczny taniec. Taniec ten jest 
                Boskim Planem przyciągnięcia materialnego stworzenia. Wszak wszystkie Boskie 
                cuda takie, jak te Ramy (Tego, który zadowala lub zachwyca) i Kriszny (Tego, 
                który przyciąga), mają za zadanie przyciągnąć ludzi do Boskiej Obecności 
                w celu ich skorygowania, albo oczyszczenia, albo utwierdzenia ich wiary i 
                poprowadzenia na ścieżkę duchowej praktyki służenia tak, by mogli 
                zanurzyć się w ekstazie, w Źródle ekstazy [...]. Taniec 
                <em>tandawa</em> jest tak szybki, że ogień emanuje z ciała Śiwy w wyniku 
                gorąca wydzielającego się przy tej czynności. W celu ochłodzenia Śiwy 
                i przyniesienia Mu ulgi Jego małżonka Parwati umieszcza na Jego głowie 
                Gangę, sprowadza sierp księżyca do loków na Jego głowie, smaruje całe 
                Jego ciało pastą sandałową, stawy rąk i nóg owija zimnokrwistymi wężami 
                i wreszcie sama, będąc córką Himalajów (gór z wiecznym śniegiem), siada 
                na Jego udach i staje się Jego częścią. W tej sytuacji Śiwa wstaje i 
                oboje, <em>Purusza</em> i <em>Prakriti</em>, tańczą ku niezmierzonej 
                radości Bogów i całego stworzenia. Tak, według <em>puran</em>, dzieje 
                się w dzień Śiwaratri. 
                
                </p><p>
                Znaczenie tego mitu leży w tajemnicy, jakiej uczy, tajemnicy zadowalania 
                Pana i zdobycia Jego Łaski.
                <font "-2"><b>159/160; Brindavan, <em>Mahaśiwaratri</em>, 7-3-78</b></font>
                
                </p><p><br></p><h3 align="center"><a name="x14"></a>14. 
                     Jeśli Bóg istnieje </h3><p>
                
                </p><p>
                Pewnego razu niektórzy profesorowie uniwersytetu w Benaresie wyśmiewali 
                jednego ze swoich kolegów za marnowanie 10 minut z rana i 10 minut wieczorem 
                na medytację o nieistniejącym Bogu. On odpowiedział: „Bracia! Jeśli Bóg, 
                jak powiadacie, nie istnieje, zgadzam się, że marnuję codziennie 20 minut. 
                Ale jeśli Bóg istnieje, w co wierzy wielu, żal mi że wy marnujecie całe 
                swoje życie! Nikt nie wie na pewno czy On istnieje, czy nie". 
                
                </p><p>
                W rzeczy samej <em>jest</em> jedynie Bóg. Zmienny świat jest tym, co 
                nałożyliśmy na Boską Istotę.
                 <font "-2"><b>308; <em>Daśara</em>, 27-9-79</b></font>
                
                </p><p><br></p><h3 align="center"><a name="x15"></a>15. 
                     Rozpoznawaj Boga w ludziach </h3><p>
                
                </p><p>
                Człowiek musi rozpoznawać Boga we wszystkich ludzkich istotach i we 
                wszystkim innym, co istnieje. Ponieważ <em>dźiwa</em> (indywidualna dusza) 
                ogranicza swoje 
                widzenie do fizycznych ram, jakie zajmuje, i ogranicza swoją uwagę, 
                zainteresowanie, miłość i przywiązanie do wąskiego kręgu krewnych i 
                przyjaciół, ogranicza ona również Boga do pewnego Imienia i Formy oraz 
                widzi jego współczucie i łaskę, błogosławieństwa i dobrodziejstwa 
                ograniczone do małego kręgu „wielbicieli", którzy czczą to specyficzne 
                Imię i Formę. Ludzkie pragnienia są zawężone, dlatego wyobrażenie o 
                Tym, który darzy spełnieniem, także zawęża Jego Łaskę. Idealnie 
                więc, gdy się modlimy, powinniśmy w zupełnej rezygnacji (z własnych 
                preferencji) mówić: „Niech się dzieje Twoja Wola" i nie powinniśmy 
                prosić o to czy tamto, gdyż nie mamy ani mądrości, ani zdolności 
                poznania, co jest dla nas najlepsze.
                 <font "-2"><b>203; PN 13-8-78</b></font>
                
                </p><p><br></p><h3 align="center"><a name="x16"></a>16. 
                     Oddawanie czci posągom </h3><p>
                
                </p><p>
                [Wśród wyznawców hinduizmu,] u chrześcijan i buddystów istnieją 
                przykazania regularnych rytuałów oddawania czci figurom Boga. Cynicy podają 
                w wątpliwość słuszność tego rodzaju wielbienia i mówią, że pogłębia 
                to jedynie wiarę w przesądy. „Czy Bóg może być kamieniem, albo kawałkiem 
                papieru?", pytają. Nie jest to właściwa postawa. Wielu aspirantów 
                osiągnęło wizję Wszechobecnego i pozostawało w tej nieprzekazywalnej 
                Błogości dzięki stosowaniu się do tradycyjnie przepisanych obrządków. 
                 <font "-2"><b>245</b></font>
                </p><p>
                   Kiedy <em>maharadźa</em> (król) Alwaru w Radźastanie twierdził wobec 
                Swamiego Wiwekanandy, że Boga nigdy nie można postrzec w obrazie namalowanym 
                przez artystę, Wiwekananda poprosił premiera, który stał z szacunkiem obok, 
                aby zdjął portret <em>maharadźy</em> ze ściany i napluł na niego! 
                Powiedział: „Nie powinieneś się wahać. <em>Maharadźa</em> powiada, że jest 
                to tylko mieszanina farb na kawałku kanwy i że nie powinieneś dać się zwieść 
                idei jakoby był to sam <em>maharadźa</em>". Jednak wszyscy w <i>durbarze</i> 
                (sali audiencyjnej) zamarli ze strachu. Dla nich obraz <em>maharadźy</em> 
                był obiektem godnym szacunku.
                 <font "-2"><b>246; Brindavan 6-2-79</b></font>
                
                </p><p><br></p><h3 align="center"><a name="x17"></a>17. 
                     Zwodnicza <i>joga</i> </h3><p>
                
                </p><p>
                Istnieje też ścieżka <em>jogi</em>, którą dzisiaj propaguje się szeroko 
                jako sposób na praktyczną samorealizację. Uczy się i głosi o niej jako o 
                pewnym i prostym sposobie na wyzwolenie. Nowicjusze i prości ludzie są 
                zwodzeni wielkimi obietnicami. Powinni na czas być ostrzeżeni o 
                ograniczeniach i możliwościach <em>jogi</em> takiej, jaką się teraz 
                rozpowszechnia. 
                
                </p><p>
                [...] Po nauczycielach <em>jogi</em> można oczekiwać jedynie 
                rozwodnionego, ograniczonego typu pseudo <em>joga-darśany</em> (pokazu 
                <i>jogi</i>), gdyż na instruktorów i przewodników wysuwają się tylko ci, 
                którzy postąpili pół drogi na tej ścieżce. Gdy ktoś przeszedł całą drogę, 
                siłą rzeczy musi opuścić ten świat i jego potrzeby.
                 <font "-2"><b>118; <em>Summer Course</em> 16-6-77</b></font>
                </p><p>
                [...] Jeśli podejmie się ścieżkę <em>jogi</em>, gdy zmysły są jeszcze 
                mocne i nieopanowane, skutek dla emocji i pasji człowieka będzie 
                katastrofalny. Stanie się on obłąkany i będzie mówił i pisał rzeczy 
                absurdalne i ordynarne o sobie i innych. Znam wiele przypadków takich 
                <em>sadhaków</em>, którzy zeszli na złe drogi. 
                
                </p><p>
                [...] <em>Joga</em> taka, jakiej się obecnie naucza, jest w najlepszym 
                przypadku systemem ćwiczeń fizycznych, środkiem do poprawy zdrowia i na 
                dobre samopoczucie. Nie może ona być dyscypliną duchową wiodącą 
                do samorealizacji. Ciało, które składa się z pięciu żywiołów, może 
                ulec tym jogicznym praktykom. Umysł nie ma własnej mocy oświecania i, tak 
                jak księżyc, może jedynie odbijać światło słońca, czyli wewnętrznego 
                <em>Atmana</em>. <em>Atmana</em> można poznać tylko poprzez Miłość; 
                wszystkie twierdzenia sprzeczne z tym są fałszywe i mijają się z celem. 
                Z niemożliwością graniczy próba realizacji Uniwersalnego 
                <em>Atmana</em> dzięki <em>kundalini śakti</em> i jej wznoszenie się 
                poprzez kolejne <em>ćakry</em>. 
                Nawet jeśli zostanie zrealizowany, doświadczenia tego nie da się 
                przekazać w lekcjach. Osiągana wizja musi dotyczyć Jednego, bez 
                czegokolwiek drugiego, i tylko wówczas może być prawdziwa. Rdzeń każdej 
                istoty musi zostać rozpoznany jako ten Jeden. 
                 <font "-2"><b>121; <em>Summer Course</em> 16-6-77</b></font>
                
                </p><p><br></p><h3 align="center"><a name="x18"></a>18. 
                     Człowiek chce oszukać śmierć </h3><p>
                
                </p><p>
                O ludzkim ciele mówi się jako o świątyni, w której mieści się indywidualna 
                <i>dźiwi</i> (dusza). Wolałbym opisać to jako dom czasowo przez was 
                dzierżawiony. Bóg jest jego mistrzem, właścicielem. <em>Dźiwi</em> 
                wynajęła go 
                i zajmuje. Należność za dzierżawę musi być spłacana w formie dobrych 
                uczynków, dobrych myśli, dobrej mowy i dobrego prowadzenia się. Lecz 
                najmujący ignoruje właściciela i nie spłaca długu. Tak więc Mistrz 
                musi zmusić tego człowieka do opuszczenia domu. Posyła zatem „wezwania" 
                przypominające mu o konieczności opuszczenia, o ile  należność nie 
                zostanie uregulowana. Pierwszym upomnieniem są „siwe włosy". Lokator barwi 
                sobie włosy i nie zwraca uwagi na ostrzeżenie. Wypadają mu zęby; jest to 
                drugie ostrzeżenie. Dzierżawiący wstawia sobie protezę i też ignoruje 
                to przypomnienie. Katarakta w oku jest trzecim ostrzeżeniem o potrzebie 
                opuszczenia domu; operacja pomaga mu obejść i to. Okulary poprawiają 
                jego widzenie. Skóra staje się luźna, pomarszczona. Na to ostrzeżenie 
                także nie zwraca się uwagi; człowiek ukrywa ten sygnał dzięki 
                kosmetykom. Tak więc właściciel musi posłać swych emisariuszy — 
                kilka fatalnych chorób — i zmusić go do opuszczenia domu.
                </p><p>
                  Czemu trzymać się latami, jak wrony? O wiele lepiej żyć 
                szczęśliwie jak królewski łabędź, chociaż krótko. Żyjcie przykładnie 
                w oparciu o kontrolę umysłu.
                <font "-2"><b>XI 76; <em>Sri Sathya Sai Womens College</em>, Anantapur, 5-2-1981</b></font>
                
                </p><p><br></p><h3 align="center"><a name="x19"></a>19. 
                     Znaczenie pozytywnego myślenia </h3><p>
                
                </p><p>
                Nie próbujcie wynajdywać albo dyskutować zła u innych, gdyż takie 
                działania zanieczyszczą wasz własny umysł. Kiedy zajmujecie się 
                błędami i potknięciami innych, torujecie tym drogę do rozbudzenia 
                tych wad i potknięć w sobie. Rozważajcie dobro w innych, wtedy po jakimś 
                czasie okaże się, że jest ono w was. Uśpiona w was dobroć może 
                zostać pobudzona do wykiełkowania i rozkwitu. 
                
                </p><p>
                Jeśli modlicie się na przykład: „Swami, pojaw się w moim śnie dzisiejszej 
                nocy. udziel mi <em>darśanu</em> we śnie", jest jakaś szansa, że możecie 
                mieć to szczęście wizji Swamiego we śnie. Ale jeśli modlicie się 
                zwracając uwagę na złe rzeczy, np. „Swami, niechaj ani świnia, ani osioł 
                nie pojawią się dzisiaj w moim śnie", według wszelkiego 
                prawdopodobieństwa i świnia i osioł zaprezentują się w waszym śnie. 
                 <font "-2"><b>72/73; PN 14-11-76</b></font>
                
                </p><p><br></p><h3 align="center"><a name="x20"></a>20. 
                     Gdy się boisz </h3><p>
                
                </p><p>
                Kiedy boisz się kogoś albo czegoś poza sobą, przypomnij sobie, że 
                strach rodzi się, jest żywiony i podniecany w twoim własnym umyśle 
                i że możesz go pokonać przez zaprzeczenie go.
                 <font "-2"><b>66; PN 1-10-76</b></font>
                
                </p><p><br></p><h3 align="center"><a name="x21"></a>21. 
                     Księżyc i umysł </h3><p>
                
                </p><p>
                Księżyc, według mędrców, jest przewodnim bóstwem umysłu i nawet 
                współczesna nauka odkryła subtelny związek między kaprysami umysłu i 
                fazami księżyca. W ciemniejszej połowie miesiąca (po pełni), z każdym 
                dniem ubywa księżyca, a więc symbolicznie można wnosić, że również 
                umysł przechodzi proces destrukcji. Dzisiaj przypada 14-ta 
                noc i pozostało bardzo mało księżyca, który mógłby wpływać na 
                ziemię lub umysł człowieka. Poryw wysiłku duchowego — czuwanie, 
                <em>bhadźany</em> i post — wykonany w to <em>ratri</em> czyli noc albo 
                okres ignorancji, poskutkuje zanikiem umysłu a z tym pokonaniem wszystkich 
                skłonności i postaw, w które wplątał człowieka. Zatem to <em>ratri</em> 
                można wynosić na poziomy niebiańskiej chwały Śiwy. 
                 <font "-2"><b>105/106; Śiwaratri 16-2-77</b></font>
                
                </p><p><br></p><h3 align="center"><a name="x22"></a>22. 
                     Pragnienie przyczyną inkarnacji </h3><p>
                
                </p><p>
                Pragnienie jest tym nasieniem, z którego człowiek pojawia się na ziemi. 
                Jeśli człowiek nie ma żadnego pragnienia i żadnego postanowienia do 
                spełnienia, wtedy nie musi się rodzić, aby zrealizować swoje 
                niespełnione pragnienia. I nie potrzebuje też umierać. Zatem, człowiek 
                powinien zminimalizować pragnienia i poniechać dążenia do zaspokajania 
                pragnień. Pragnienie czyni człowieka słabym i bojaźliwym. Gdy jest 
                obciążony pragnieniami, nie może powstać i całkowicie się wyprostować. 
                 <font "-2"><b>XI 71; PN, 24-11-1980</b></font>
                
                </p><p><br></p><h3 align="center"><a name="x23"></a>23. 
                     Wyrządzone zło wraca rykoszetem </h3><p>
                
                </p><p>
                Gdy zamierzacie kogoś zranić, zło to obraca się przeciwko wam. Cierpienie, 
                które przechodzicie, jest jedynie echem cierpienia, jakie wywołaliście w 
                czyimś sercu. Zatem, jeśli kogoś zraniliście, módlcie się o przebaczenie; 
                żałujcie i postanówcie nigdy już tego nie zrobić. Góry zła można 
                rozorać i zniszczyć szczerą modlitwą. Od teraz postanówcie, że wasze 
                słowa będą łagodne i słodkie, wasze czyny dobroczynne dla innych, a wasze 
                myśli zawsze o tym, jak pomóc innym, którzy są słabsi i gorzej im się 
                wiedzie. <font "-2"><b>83; Seegehalli 4-12-76</b></font>
                
                </p><p><br></p><h3 align="center"><a name="x24"></a>24. 
                     Cel życia </h3><p>
                
                </p><p>
                Jedynym celem ludzkiego bytowania jest głoszenie Wszechobecności Boga, 
                Jego Potęgi i Chwały. Nikt nie inkarnował się tylko po to, żeby 
                konsumować jak najwięcej pożywienia i dogadzać swoim zmysłom. Ludzkie 
                życie jest o wiele od tego cenniejsze. Tylko człowiek został 
                obdarzony zdolnością doceniania piękna, prawdy i dobroci. 
                
                </p><p>
                [...] Jeśli spędzacie cały swój czas i wydatkujecie całą energię na 
                wygody życiowe i zadowalanie zmysłów, zniesławiacie to ludzkie istnienie. 
                Życie nie jest po to, by tak po prostu przeżyć je na jedzeniu; jedzenie jest 
                tylko koniecznością do życia. Uważacie to miejsce swojego zamieszkania za 
                <em>swoje</em> ciało. Nie. Jest to świątynia Boga. Bóg w nim mieszka. 
                 <font "-2"><b>86/89; Brindavan 25-12-76</b></font>
                </p><p>
                   Człowiek nie uświadamia sobie, że widzi jedynie to, co chce zobaczyć; 
                nie jest on w stanie sięgnąć widzeniem poza swoje potrzeby. Dlatego, dopóki 
                jego pragnienia nie zostaną oczyszczone, dopóty nie będzie mógł wniknąć 
                w wewnętrzny wzniosły świat. <font "-2"><b>119; <em>Summer Course</em> 16-6-77</b></font>
                
                </p><p><br></p><h3 align="center"><a name="x25"></a>25. 
                     Światy przenikają się </h3><p>
                
                </p><p>
                Nie dajcie się zwieść wiarą w istnienie dwóch rzeczy: tego świata i 
                następnego, tu i tam. Zrealizujcie „tamto" <em>tutaj</em>; ten świat 
                jest przepleciony z drugim światem. Nie ma prawdy w twierdzeniu o 
                rozbieżności między światem doczesnym i duchowym, boskim i 
                materialistycznym, niebiańskim i ziemskim. We wszystkich światach 
                obowiązuje Jego dekret. Nawet blaszka trawy nie może zadrżeć bez Jego 
                Woli kierującej wiatr i zmieniającej jej położenie. 
                 <font "-2"><b>106; Śiwaratri 16-2-77</b></font>
                
                </p><p><br></p><h3 align="center"><a name="x26"></a>26. 
                     Ideały „<i>Ramajany</i>" </h3><p>
                
                </p><p>
                Ideał braterstwa odmalowany w „<em>Ramajanie</em>" nie ma równego w żadnej 
                innej epopei, nigdzie w światowej literaturze. Kiedy w czasie bitwy z hordami 
                <em>rakszasów</em> na Lance Lakszmana padł zemdlony i nie dało się go 
                ocucić Rama opłakiwał to nieszczęście mówiąc: <em>Och! Lakszmana 
                jest źródłem mego oddechu; na całej ziemi nie ma drugiego brata takiego 
                jak on</em>. Życie Lakszmany i jego stosunki z bratem Ramą są świetlanymi 
                przykładami dla ludzkości.  <font "-2"><b>113</b></font>
                </p><p>
                  Przy końcu okresu <i>Awatara</i> Bogowie posłali samego Jamę do Ramy, aby 
                przypomniał mu, że jego życie jako <i>Awatara</i> może zostać zakończone 
                i wszyscy Boscy Uczestnicy mogą powrócić do swojej Niebiańskiej Siedziby. 
                Kiedy Jama wszedł do sali audiencyjnej, Rama nakazał Lakszmanie pozostać 
                przy wejściu i nie wpuszczać nikogo, by nie przeszkadzać w rozmowie. 
                Powiedział mu, ażeby zważał na to pod groźbą śmierci. Gdy Lakszmana 
                pilnował, podszedł do niego porywczy mędrzec Durwasa i domagał się 
                wpuszczenia. Był wzburzony za zatrzymywanie i groził, że rzuci straszną 
                klątwę zniszczenia Ajodhji, jej mieszkańców i całego klanu Raghu. 
                Lakszmana rozważył wszystkie za i przeciw i doszedł do wniosku, że 
                jego śmierć w istocie będzie mniejszym nieszczęściem niż destrukcja 
                całej Ajodhji. Dlatego też wpuścił Durwasę i bez sprzeciwów 
                przyjął karę. Lakszmana podejmował każdy krok biorąc za wymiernik albo 
                życzenie Ramy, albo ogólne dobro. Porzucił wszystko — swoją żonę 
                Urmilę, swoją matkę Sumitrę i książęce życie w Ajodhji — aby 
                mieć możliwość służenia Ramie i wspierania jego misji. Gdy w bitwie 
                zabił Indradźita (Meghanadę), Rama objął go w bezgranicznej radości i 
                zawołał: „Ach, drogi bracie! Jakże wielkie odniosłeś dziś zwycięstwo. 
                Czuję się teraz tak, jak gdybym już odzyskał Sitę". 
                <font "-2"><b>116</b></font>
                </p><p>
                    Kiedy Lakszmana zemdlał w czasie walki z Indradźitem, ten ostatni 
                chciał podnieść jego bezwładne ciało i zanieść do miasta Lanki jako 
                zakładnika. Ale ponieważ Lakszmana był inkarnacją kosmicznego węża, 
                Śeszy, był niesamowicie ciężki i nie dało się go ruszyć. Dlatego 
                Indradźit poniechał swego zamiaru i odszedł. W tym czasie nadszedł Hanuman 
                i na skutek wypowiedzenia przezeń imienia Rama ciężar Lakszmany zmniejszył 
                się do wagi piórka, tak wrażliwy był on na <em>Ramanamę</em>, nawet 
                gdy był nieprzytomny. Jest to miarą skromności i bohaterstwa tego 
                wielkiego brata Ramy.
                 <font "-2"><b>113-117; Brindavan 26-5-77</b></font>
                
                </p><p><br></p><h3 align="center"><a name="x27"></a>27. 
                     Ideał oddania </h3><p>
                
                </p><p>
                Rama i Lakszmana przeczesywali las w poszukiwaniu Sity. Byli zmęczeni i 
                spragnieni. Nagle natknęli się na staw czystej wody. Położyli swoje łuki 
                na ziemi i rzucili strzały, które częściowo wbiły się w wilgotny grunt. 
                Po ugaszeniu pragnienia, założyli swoje łuki na ramiona i podnieśli z 
                ziemi strzały. Rama zauważył plamę krwi na swojej strzale i zaciekawiło 
                go, jak się tam znalazła. Lakszmana odkrył małą żabkę, która została 
                zraniona strzałą Ramy, gdy rzucił ją na ziemię. Rama powiedział do 
                zranionej żabki: „Biedne stworzenie! Dlaczego nie zawołałaś, gdy 
                zostałaś uderzona?" Żabka odpowiedziała: „Kiedykolwiek jestem w kłopocie, 
                wołam ciebie, Ramo. Ale kiedy sam Rama sprawia cierpienie, kogo 
                mam wzywać? Przyjęłam to jako Jego Łaskę". Bhiszma wielbił Krisznę 
                nawet wtedy, gdy Ten biegł ku niemu ze swoją <em>Ćakrą</em> (dyskiem), aby 
                mu odebrać życie. Jego poczucie <em>śaranagati</em> (oddania) nie opuściło 
                go nawet w tej chwili zagrożenia śmiercią z rąk tej właśnie osoby, którą 
                czcił jako Boga. „Czy zabijesz mnie czy mnie oszczędzisz, nie uchylę się 
                w mojej lojalności", powiedział.
                 <font "-2"><b>211; College Hostel 20-8-78</b></font>
                
                </p><p><br></p><h3 align="center"><a name="x28"></a>28. 
                     Jakie są kobiety? </h3><p>
                
                </p><p>
                <em>Prakriti</em> (Przyroda) ma żeńską naturę, a więc i jej reprezentantka, 
                Radha, jest <em>stri</em> czyli kobietą. Sanskryckie słowo <em>stri</em> ma 
                trzy spółgłoski — <em>sa, ta</em> i <em>ra</em>. Spółgłoski te oznaczają 
                trzy <em>guny</em> w takim porządku: <em>sa</em> oznacza <em>sattwagunę</em>, 
                <em>ta</em> — <em>tamogunę</em> a <em>ra</em> — <em>radźogunę</em>. Kobiety 
                posiadają <em>sattwagunę</em> w znacznej mierze.  Z natury są uczynne, 
                delikatne, czułe, skromne i ufne. Dalej, w znacznej mierze mają też 
                <em>tamogunę</em>. Są nieśmiałe, wstydliwe i niezaradne. To dobrze, 
                że kobiety są takie. Natura wyposażyła je w tylko nieznaczną miarę 
                <em>radźoguny</em>. Oczywiście, jest to tylko ogólna prawda; mogą być 
                wyjątki, w których przeważa <em>radźoguna</em>, a <em>tamoguna</em> jest 
                zepchnięta w tło. <em>Radźoguna</em> czyni kobietę agresywnie zuchwałą, 
                żądną przygód i spragnioną wolności od ograniczeń. Dzień, w którym 
                <em>radźoguna</em> zostanie zaakceptowana jako oznaka kobiecości, będzie 
                początkiem końca żeńskości. 
                
                </p><p>
                Mężczyzna ma tylko jeden dom, ale kobieta ma dwa, które musi chronić 
                przez niesławą — dom, w którym się urodziła i wychowała oraz dom 
                swojego męża. Kiedy złamie wszystkie reguły i rozpasana popędzi 
                na wolność, stanie się niebezpieczna dla dobrego imienia 
                obu rodzin — rodziców i teściów.
                 <font "-2"><b>175</b></font>
                </p><p>
                 Kiedykolwiek przeprowadza się obrządek religijny, czy zwraca się do 
                bogów lub bogiń z przebłagalnymi modłami z wykorzystaniem jakiegoś rytuału, 
                żona musi siedzieć u boku męża, gdyż w przeciwnym przypadku rytuał jest 
                nieskuteczny. Tak wysoki 
                status przypisywany jest kobietom w hinduskich pismach religijnych. Żaden 
                dar dobroczynny nie będzie ważny dopóki żona nie wyrazi swojej zgody 
                przez uświęcenie daru w chwili jego składania. Oczywiście, nie ma ona 
                prawa sama odprawiać tych obrządków i dlatego nazywana jest <em>abala</em> 
                (bez mocy). Niestety, słowo to stało się tak powszechnie używane, 
                że same kobiety zaczęły wierzyć, że są z natury słabe i bezsilne 
                we wszystkich dziedzinach. Jest to wielki błąd. Kobiety nie są słabe, 
                a tylko pozbawione prawa do odprawiania obrządków.
                 <font "-2"><b>176; 9-6-78</b></font>
                </p><p>
                   Dzisiaj kobiety coraz liczniej garną się do nowoczesnego 
                wykształcenia. Służą w biurach, szkołach i fabrykach. 
                Wybijają się też na ważne stanowiska w innych dziedzinach. Lecz 
                większość z nich jest popychana do tego przez żądzę osobistego 
                wywyższenia, a nie przez ideał służby. Pragną więcej i więcej 
                materialnych wygód. Ale kiedy kobiety biegają za pracą, kto ma zajmować 
                się rodziną? Jeśli zarówno ojciec, jak i matka idą do biur, aby 
                zarabiać pieniądze, co dzieje się z dziećmi? [...] 
                Można zarobić więcej pieniędzy, ale prowadzi to tylko do większej 
                niepewności, niepokoju i większych strat. Kobiety, które podejmują 
                się pracy, odkrywają, że tytuły nie przysparzają im szczęścia. Wykształcona 
                kobieta musi wykorzystywać swoją wiedzę i umiejętności do wychowania 
                swoich dzieci na zdrowych, prawych i zdyscyplinowanych patriotów, tak by 
                stanowiły wielki pożytek dla kraju, kultury i społeczeństwa. Zarabianie 
                pieniędzy nie jest celem kształcenia. Żądza zdobywania pieniędzy wszelkimi 
                środkami i jak najszybciej, doprowadziła do zła, jakie widzimy w dzisiejszym 
                społeczeństwie. Pieniądze rodzą pychę, pycha jest pożywką dla nienawiści. 
                
                </p><p>
                Nikt nie posiada złotej cechy zadowolenia. Niezadowolony człowiek to 
                człowiek stracony. Nie ma granic na ludzkie pragnienia. Każdy naukowiec 
                i handlarz, każda osoba posiadająca władzę nad innymi, próbuje wznieść 
                się wyżej i wyżej i posiąść więcej i więcej wpływów. Ludzka żądza 
                jest tak rozległa, że nawet jeśliby ogłosić, że jest wakat na urząd 
                Boga Wszechświata i wezwać do składania wniosków, byłyby setki kandydatów 
                chętnych do zajęcia tego stanowiska. 
                 <font "-2"><b>215/216; Anantapur, <em>Women's College</em>, 30-8-78</b></font>
                
                </p><p><br></p><h3 align="center"><a name="x29"></a>29. 
                     Imię Jezusa to Isa </h3><p>
                
                </p><p>
                Samo imię Jezus nie jest oryginalne. Nadano mu imię Isa, które po 
                odwróceniu sylab staje się Sai. Oba imiona, Isa i Sai, znaczą 
                „Iśwara", Bóg, Odwieczny Absolut, <em>Sat-Ćit-Ananda</em>. W 
                tybetańskim rękopisie w klasztorze, gdzie Isa spędził kilka lat, 
                imię to zapisano jako Issa, co oznacza Pan wszystkich istot żywych. 
                 <font "-2"><b>238; PN 25-12-78</b></font>
                
                </p><p><br></p><h3 align="center"><a name="x30"></a>30. 
                     Data narodzin Jezusa </h3><p>
                
                </p><p>
                Istnieją różnorakie teorie o dacie narodzenia Jezusa oparte na 
                „jasnej gwieździe, która pojawiła się w czasie jego urodzenia". 
                Mówi się, że jest ona widoczna raz na 800 lat. Niektórzy mówią, że 
                urodził się piętnastego września. W rzeczywistości urodził się o 
                godzinie 3:15, wczesnym rankiem 28 grudnia 1980 lat temu. Była to niedziela. 
                Owa Gwiazda, która pojawiła się w tym dniu, pojawia się raz na 800 lat. 
                Jej pojawienie się nie ma nic wspólnego z narodzeniem się Jezusa. 
                Nie ma reguły, że kiedy Boska Energia albo Boska Inkarnacja zstępuje 
                na Ziemię musi pojawić się gwiazda. Taka jest tylko opinia wielbicieli. 
                Lecz Jezus sam był „Gwiazdą" nieskończonej wielkości rozprzestrzeniającą 
                światłość o nieskończonym wymiarze. Dlaczego więc przedkładać 
                inny mniej świetlany poblask? 
                 <font "-2"><b>XI 13; 25-12-1979</b></font>
                
                </p><p><br></p><h3 align="center"><a name="x31"></a>31. 
                     Współcześni Judasze </h3><p>
                
                </p><p>
                Uczeń, który był kochany jako najdroższy z grupy, imieniem Judasz, 
                postanowił działać przeciwko Mistrzowi ulegając niskiej pokusie 
                kilku kawałków srebra. Żądza pieniądza jest demonem, który dopada 
                słabych. Gdy kogoś opanuje, osoba taka traci wszelkie ślady rozróżniania 
                i łatwo wkracza na złe ścieżki w celu zaspokojenia tej chciwości. 
                
                </p><p>
                Ponieważ wyjątkowo potężny wpływ Sathya Sai osiągnął światowy 
                zasięg, wiele osób dotkniętych zawiścią i żądzą pieniądza 
                preparuje rozmaite historie mające na celu umniejszyć i zniesławić 
                kulturę <em>Bharatu</em> (Indii). Zawistne umysły zawsze angażują się 
                w zło. Tak było w każdym wieku, gdy Boskość schodziła pomiędzy ludzi. 
                Jednak taktyki takie mogą wprawić tylko nielicznych w krótkotrwałe 
                podniecenie. Zadanie [Sai] nie ucierpi; Tryumf nie może się opóźnić. 
                
                </p><p>
                Wy musicie, bardziej niż wszyscy inni, zwrócić uwagę na to, że osoba, 
                która byłaby zdolna wytknąć Sai jakiegokolwiek rodzaju przewinę, 
                jeszcze się nie narodziła na ziemi, ani się nie narodzi w przyszłości. 
                Jednostki, które mogą zgłębić znaczenie źródła Miłości 
                (<em>premy</em>), którego ucieleśnieniem jest Sathya Sai, są oczywiście 
                bardzo nieliczne. Źródło to jest w pełni bezinteresowne, czyste i 
                święte.
                 <font "-2"><b>303; <em>Birthday Message</em>, 23-11-79</b></font>
                
                </p><p><br></p><h3 align="center"><a name="x32"></a>32. 
                     Sen a <i>samadhi</i> </h3><p>
                
                </p><p>
                Człowiek doznaje nieograniczonej błogości, gdy osiąga ten stan 
                <em>nirwikalpa samadhi</em>. Jej smaku kosztuje podczas snu, 
                snu bez marzeń, kiedy nie przeszkadza mu żadne życzenie czy brak, 
                żadne pragnienie czy niechęć. O ileż więcej <em>anandy</em> winniśmy 
                czerpać, gdy stan <em>nirwikalpy</em> osiągniemy dzięki <em>dhjanie</em>! 
                 <font "-2"><b>287; PN, <em>All India Bala Vikas Guru Conference</em>, 21-11-79</b></font>
                
                </p><p><br></p><h3 align="center"><a name="x33"></a>33. 
                     Nauka a <i>Wedy</i> </h3><p>
                
                </p><p>
                Chociaż Rosjanie i Amerykanie pysznią się, że uczynili wielkie postępy 
                na polach nauki i techniki, należy przyznać, że ten kraj (Indie) zrobił 
                olbrzymie postępy w tych dziedzinach jeszcze w czasach wedyjskich. 
                <em>Atharwa Weda</em> zawiera wiele technologicznych tajemnic i praw naukowych, 
                które zostały bezpośrednio wykorzystane przez Zachód. Zachodni naukowcy 
                badają użytkowe możliwości praw wspomnianych w tekstach wedyjskich. 
                Wymieniane są tam pojazdy powietrzne, grawitacja i rozmaite inne naukowe 
                zasady i aparaty. Poprzez wieki inspirowały one wielu wynalazców i 
                techników w innych krajach. 
                
                </p><p>
                [...] Uznano, że bracia Wright są pionierami, pierwszymi którzy latali 
                po niebie cięższym od powietrza samolotem. Ich lot z napędem odbył się 
                17 grudnia 1903&nbsp;r. Ale Niemiec ubiegł ich swoim lotem 13 września 
                1896&nbsp;r. 
                Musimy zauważyć, że nawet wcześniej niż ten Niemiec, 14 sierpnia 1895&nbsp;r.
                Hindus z Bombaju, Shivaram Bapuji Kadalekar, dokonał podobnego wyczynu. 
                Jego imię nie znalazło publicznego uznania a wyczyn nie uznany z powodu 
                zawiści, samolubstwa i kłótliwej natury naszych ludzi. 
                 <font "-2"><b>319; Bangalore, <em>Sathya Sai Study Circle</em>, 18-2-80</b></font>
                
                
                </p><p><br></p><h3 align="center"><a name="x34"></a>34. 
                     O Organizacji </h3><p>
                
                </p><p>
                Niektórzy zachodni członkowie [Organizacji] wydają się nie akceptować 
                reguły Organizacji Sathya Sai, która stanowi, że na <em>bhadźanach</em> i 
                innych spotkaniach wielbiciele powinni siedzieć oddzieleni od wielbicielek. 
                Ta reguła powinna obowiązywać wszystkich członków — niezależnie 
                czy są Hindusami czy nie, czy są w Indii, czy gdzie indziej. Jest to 
                część dyscypliny duchowej, która jest konieczna wielbicielom. Nawet 
                tak wielki wojownik jak Ardźuna wyznał Krishnie: „Umysł jest zmienny i 
                bardzo trudno jest go kontrolować". Jeśli nawet Ardźuna miał trudności 
                z zapanowaniem nad zmysłami, o ileż bardziej nam potrzebne są jakieś 
                uregulowania pomagające utrzymać w ryzach nasze umysły. 
                
                </p><p>
                [...] Czy przedstawiciele [do Światowej Rady Organizacji Sathya Sai] 
                powinni być „wybierani" czy „mianowani" i kto ma mianować takich 
                reprezentantów? Takie kwestie podnoszą niektórzy wielbiciele w 
                niektórych krajach. Istnieje niebezpieczeństwo, że poprzez takie 
                wątpliwości polityka wejdzie do Organizacji. W czasie walki o urząd 
                poprzez wybory ofiarą będzie miłość pomiędzy wielbicielami. 
                Miłość do samego siebie zostanie niewłaściwie wykorzystana 
                w tej procedurze. Jeśli mamy budować Organizację Sathya Sai na bazie 
                miłości i zaufania, musimy mieć selekcję, a selekcja ta powinna być 
                dokonywana przez Radę Centralną. Gdyby pozwolić na wybory, powstałyby 
                ugrupowania, a z nimi wszelkiego rodzaju kontrowersje i różnice. 
                 <font "-2"><b>XI 46/47; PN, 22-11-1980</b></font>
                
                </p><p><br></p><h3 align="center"><a name="x35"></a>35. 
                     Doświadczyć Boskości </h3><p>
                
                </p><p>
                Doświadczenia Boskości trzeba szukać w towarzystwie ludzi dobrych. 
                Jest złudzeniem wyobrażać sobie, że możecie zobaczyć Boga w jakimś 
                kościele albo świątyni, albo w jakiegoś rodzaju medytacji. Doświadczyć 
                Go możecie jedynie w Boskości przejawiającej się w ludzkiej formie. 
                Jeśli ktoś nie może doświadczyć Boskości w żywej ludzkiej 
                istocie, jakże mógłby on doświadczyć jej w nieożywionym kamieniu? 
                Tylko kiedy ktoś postrzega z miłością, może zrealizować swoją 
                prawdziwą naturę. Ci, którzy są w Organizacji Sai, osiągną swój 
                rzeczywisty cel tylko wtedy, gdy wzniosą się ponad dobro i zło, kiedy 
                będą patrzeć z równym szacunkiem na wszystkich wokół siebie i 
                dostrzegać w nich boskość.
                 <font "-2"><b>XI 61; PN, 23-11-1980</b></font>
                
                </p><p><br></p><h3 align="center"><a name="x36"></a>36. 
                     Stalin, Messing i UFO </h3><p>
                
                </p><p>
                Materializm i ateizm były lansowane w Rosji od 1917&nbsp;r., głównie przez 
                Stalina. Lecz nie zdołał on stłumić kompletnie sił opozycji. Pojawiła 
                się potężna duchowa osobistość o nazwisku Wolfe Messing, wykazująca 
                oczyszczoną świadomość i wgląd odznaczający się cechami Boskości. 
                Planując się go pozbyć, Stalin wysłał go do Hitlera. Messing modlił się 
                następująco: „Panie Boże! Pragnę tylko rozsławiać po ziemi Twoją 
                Chwałę; nie boję się więc taktyk tych złych ludzi". Po drodze do 
                Hitlera, we Wiedniu, spotkał Einsteina i Freuda, naukowca zajmującego się 
                badaniami ludzkiego umysłu. Freud był zaskoczony Messingiem i jego mocami; 
                pojął, że jego własne badania były płytkie i skierował swoją uwagę 
                na poszukiwanie wyższej świadomości w człowieku. Stalin znalazł się 
                pomiędzy Freudem i Messingiem, ale nie odważył się porzucić wyobrażenia, 
                które już raz sobie wyrobił. Kontynuował więc łatwiejszą drogę 
                ustanowienia państwa materialistycznego i ateistycznego i rozkrzewiania 
                niereligijności w sercach młodzieży. 
                
                </p><p>
                Ciało to jutro osiągnie wiek 55 lat. Do dzisiaj nie ujawniłem tego 
                zdarzenia nigdzie nikomu. Był rok 1937. Ciało to miało wówczas 11 lat. 
                Wtedy całymi dniami chodziliśmy z grupami chłopców, którzy zbierali się 
                wokół mnie. Byłem wówczas w Kamalapur w Dystrykcie Cuddappah. Jednego dnia 
                znaleźliśmy się z chłopcami w pobliżu stacji Kamalapur. Pewien człowiek 
                widząc mnie podbiegł, wziął mnie w swoje ramiona i całował. Ze łzami 
                spływającymi po policzkach mówił: „Jestem tak szczęśliwy, 
                tak szczęśliwy". Także tańczył w obłędzie powtarzając radośnie: 
                „Kocham cię, kocham cię". Moi kompani, którzy przyglądali się temu 
                wszystkiemu, zastanawiali się: „Kim jest ten biały człowiek? Wygląda 
                na lunatyka. Niechybnie planuje go porwać." Kiedy odchodziliśmy stał 
                jak przykuty do miejsca tęsknie patrząc na mnie dopóki nie zniknąłem 
                z pola widzenia. Był to Messing. 
                
                </p><p>
                Messing przyjechał do Indii w celu rozpoznania i realizacji atmicznego 
                źródła. Mając ten cel na widoku, podjął się rozmaitych praktyk 
                duchowych. Otrzymał dzięki temu Boską Wizję. Spotkał Gandhiego 
                i wielu świętych ludzi prowadzących praktyki ascetyczne w Himalajach, 
                po czym wrócił do swojego kraju wdzięczny, że zdobył to, czego pragnął. 
                
                </p><p>
                Tylko ci, którzy wiedzą i szukają tego, czego należy szukać, mogą 
                osiągnąć cel. Tylko ci, którzy znają Źródło <i>Brahmana</i>, mogą Je 
                rozpoznać. Messing miał zawsze <i>Atmę</i> w pamięci, dlatego też mógł 
                twierdzić, że osiągnął Świadomość. Oświadczył, że 
                państwo Stalina załamie się i, tak właśnie jak przepowiedział, 
                wkrótce potem Chruszczow je przetransformował. Kirl, fotograf, także 
                pomógł w tej transformacji. Prowadził on wiele doświadczeń w swojej 
                pracowni nad brzegiem Morza Czarnego na południu Rosji. Pokazał on, że 
                wokół ludzkiego ciała można wykryć wielobarwną aurę i można ją 
                sfotografować. Nauka nie wiedziała o jej istnieniu; aura wybiegała poza 
                znane granice fizyki. Jego kamera wychwytywała ją wokół ludzi, roślin, 
                owadów i kamieni. Dowiódł on prawdziwości sentencji wedyjskiej: 
                „Wszystko to zawiera Iśwara" (<em>Iśwarasjam idam sarwam</em>). 
                Pewnego razu Kirl podróżując pociągiem zobaczył „latający spodek". 
                Oświadczył, że istnieją światy nieosiągalne ludzkiemu rozumowi. 
                Przyjmował istnienie życia na odległych sferach. Postulował, że 
                niedaleko od Drogi Mlecznej jest galaktyka startowa, w której 
                też może zostać stwierdzone życie. Wszystkie takie wydarzenia 
                wskazują, że kiedy materializm zyskuje na popularności, moralność, humanizm 
                i głębsza wiara w spirytualizm również zdobywają serca ludzi. Nie 
                ma wątpliwości, że w ciągu niewielu lat, ateiści będą przetransformowani 
                w teistów.
                 <font "-2"><b>XI 51-53; <em>Poorna Chandra Auditorium</em>, 22-11-1980</b></font>
                
                </p><p><br></p><h3 align="center"><a name="x37"></a>37. 
                     Inne złote myśli i ciekawe wypowiedzi </h3><p>
                
                </p><p>
                Jeśli ktoś cię wini albo lży albo inaczej rani, nie odpłacaj mu tym samym. 
                Zachowuj się szlachetnie i z cierpliwością. Kiedy pies kąsa człowieka, 
                on nie kąsa go w odpłacie.
                  <font "-2"><b>130; Brindavan, <em>College Day</em> 30-7-77</b></font>
                </p><p>
                   Człowiek przeszedł wiele zwierzęcych wcieleń zanim pojawił się jako 
                taki na ziemi. Duch zwierzęcej natury ciągle w nim istnieje w postaci 
                okrucieństwa, gniewu, żądzy, nienawiści, ignorancji wyższych ideałów 
                itd. Człowiek to wiele zwierząt w jednym ciele. Jest szakalem, bawołem, 
                tygrysem, słoniem — wszystko to jest w nim. Musi zrzucić z siebie 
                te skazy.
                 <font "-2"><b>136; PN <em>Inauguracja Jadźni</em> 15-10-77</b></font>
                </p><p>
                   Inkarnacja Pana jako Wamany i Jego Manifestacja Triwikramy odbyły się w 
                miejscu nazywanym później Siddhaśrama. Było to miejsce wybrane przez 
                Wiśwamitrę na jego wyrzeczenia, gdyż <em>siddha</em> oznacza osiągnięcie. 
                <em>Wiśwamitra</em> oznacza przyjaciel (<i>mitra</i>) wszechświata
                (<i>wiśwa</i>). Nie był on zaledwie 
                wielkim mędrcem; był on ucieleśnieniem Wyższej Woli, <em>Ićća Śakti</em>. 
                 <font "-2"><b>137; PN <em>Dzień Inauguracji Jadźni</em> 15-10-77</b></font>
                </p><p>
                   <em>Loki</em> czyli światy nie znajdują się jeden nad drugim, ani jeden 
                za drugim. Tkwią jeden w drugim. Widzialna <em>loka</em> albo świat to 
                <em>bhuloka</em>, życiodajna atmosfera wokół niego to <em>bhuwarloka</em>, 
                a świat <em>anandy</em>, który zawiera w sobie tę ostatnią, to <em>suwarloka</em>. 
                 <font "-2"><b>138; PN <em>Inauguracja Jadźni</em> 15-10-77</b></font>
                </p><p>
                   Ci, którzy negują istnienie Boga albo Najwyższej Woli, albo Pierwszej 
                Przyczyny, nie mogą w istocie dać zadowalającego uzasadnienia swojego 
                stanowiska. Nie mogą też ci, którzy utrzymują, że Bóg <em>istnieje</em>. 
                Jedni i drudzy muszą opierać się na doświadczeniu. Mimo wszystko, jak 
                może zaprzeczyć słodyczy człowiek, który odmawia spróbowania cukru? 
                Jak mogą zostać przekonani, że cukier jest słodki zanim go nie spróbują? 
                 <font "-2"><b>172; <em>Summer Camp</em>, 6-6-78</b></font>
                </p><p>
                   Niezależnie czego człowiek się uczy czy nie uczy, urodziwszy się jako 
                człowiek musi on poznać <em>Atmana</em>, gdyż samo to może dać mu 
                błogość i nieśmiertelność.
                  <font "-2"><b>187; Brindavan, <em>Teachers' Training Camp</em>, 25-5-78</b></font>
                </p><p>
                   Tutaj, jego [Jezusa] pobyt w klasztorach Himalajów, w Kaszmirze i innych 
                centrach wschodniej ascezy i dociekań filozoficznych, przyniósł mu 
                poważny sukces. Po stanowisku Posłańca Boga, po powrocie ze Wschodu 
                oświadczył on, że jest Synem Boga.
                 <font "-2"><b>237; PN 25-12-78</b></font>
                </p><p>
                   Wszystkie <em>dźiwy</em> (dusze) podejmują działania, ale tylko 
                człowiek może, jeśli tego pragnie, działać czyniąc poświęcenie 
                integralną częścią swojego postępowania.
                 <font "-2"><b>260; Brindavan 4-9-79</b></font>
                </p><p>
                   W tej <em>kali judze namasmarana</em> jest najłatwiejszą drogą 
                oczyszczenia umysłu, a poddanie się Bogu z czystym umysłem jest 
                najpewniejszą drogą do <em>mokszy</em> (wyzwolenia).
                 <font "-2"><b>261; Brindavan 4-9-79</b></font>
                </p><p>
                   Ta <em>kali juga</em> oferuje większą dostępność środków wyzwolenia niż 
                jakakolwiek wcześniejsza, gdyż ludzkość obecnie jest o wiele zdolniejsza. 
                 <font "-2"><b>275; PN 22-11-79</b></font>
                </p><p>
                   W rzeczywistości, ta era <em>kali</em> jest najdobroczynniejsza z 
                wszystkich czterech, 
                gdyż macie wśród siebie Odwieczne Ucieleśnienie <em>Anandy</em> w formie, 
                do której możecie się zbliżyć, czcić ją i uczyć się od niej. 
                 <font "-2"><b>304; <em>Birthday Message</em>, 23-11-79</b></font>
                </p><p>
                   W sanskrycie człowieka nazywa się <em>nara</em>, a małpę <em>wanara</em>. 
                Gdy odejmie się <em>wa</em> czyli <em>walam</em> (ogon), <em>wanara</em> 
                redukuje się do <em>nary</em>, małpa staje się człowiekiem. 
                 <font "-2"><b>265; PN 25-9-79</b></font>
                </p><p>
                   Pojedyncza puszka <em>ghi</em> (klarowanego masła) ofiarowana z 
                odpowiednimi <em>mantrami</em> w świętym ogniu poskutkuje milionem puszek 
                <em>ghi</em> dla ludzkości. Wibracje <em>mantr</em> i skutki obrządków 
                zapewnią pomyślność całemu światu.
                 <font "-2"><b>267; PN 25-9-79</b></font>
                </p><p>
                   Mówi się, że światło biegnie z prędkością 186&nbsp;000 mil/s 
                [300&nbsp;000&nbsp;km/s]; w rzeczywistości jego szybkość wynosi 
                188&nbsp;000 mil/s. 
                 <font "-2"><b>272/273; PN 28-9-79</b></font>
                </p><p>
                   ... to ciało [Sai] o wysokości 5 stóp i 3 cali ...
                 <font "-2"><b>274; PN 28-9-79</b></font>
                </p><p>
                   Policja badająca zwłoki pewnego żebraka w Bombaju znalazła 60&nbsp;000 
                rupii przewiązane wokół bioder.
                 <font "-2"><b>279; PN 22-11-79</b></font>
                </p><p>
                   Jakiż to wstyd, gdy człowiek zachowuje się samolubnie, podczas gdy 
                samo jego życie zależy od bezinteresowności całej reszty stworzenia!
                 <font "-2"><b>295; PN 20-11-79</b></font>
                </p><p>
                     
                <br></p><hr><small>File translated from
                T<sub><font "-1">E</font></sub>X
                by <a href="http://hutchinson.belmont.ma.us/tth/">
                T<sub><font "-1">T</font></sub>H</a>,
                version 3.13 on 17 Nov 2002.</small>
                
                

            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item active"><a href="../../../../index.html">Strona główna</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Słowa Sathya Sai</li>
                </ol>
            </nav>
        </section>
    </main>
    <footer>
        <div class="container">
            <p> <small>This page is in Polish only. If the language is exotic to you, you may wish to check <a
                        href="../../../../index_en.html">my site in <img src="../../../../img/united-kingdom.svg" alt="English"
                            class="flag">&nbsp;English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
                    <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>