<!doctype html>
<html lang="pl">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css">

    <!-- FontAwesome -->
    <script src="https://kit.fontawesome.com/c1246e0d6d.js" crossorigin="anonymous"></script>

    <!-- Main CSS -->
    <link rel="stylesheet" href="../../../main.css">

    <title>Kazik Borkowski (PL)</title>
</head>

<body>
    <header>
        <div class="header">
            <h1>Strona Kazika B.</h1>
            
        </div>
         <nav class="navbar navbar-expand-lg navbar-light">
            <button class="navbar-toggler" type="button" data-toggle="collapse" data-target="#navbarNavDropdown"
                aria-controls="navbarNavDropdown" aria-expanded="false" aria-label="Toggle navigation">
                <span class="navbar-toggler-icon"></span>
            </button>
            <div class="collapse navbar-collapse" id="navbarNavDropdown">
                <ul class="navbar-nav">
                    <li class="nav-item">
                        <a class="nav-link active" href="../../../index.html">Strona główna</a>
                    </li>
                    <li class="nav-item">
                        <a class="nav-link active" href="../inne/osobie.html">O sobie</a>
                    </li>
                    <li class="nav-item dropdown">
                        <a class="nav-link dropdown-toggle active" href="#" id="navbarDropdownMenuLink" role="button"
                            data-toggle="dropdown" aria-haspopup="true" aria-expanded="false">
                            O Sathya Sai Babie<span class="sr-only">(current)</span>
                        </a>
                        <div class="dropdown-menu" aria-labelledby="navbarDropdownMenuLink">
                            <a class="dropdown-item" href="../nauki_sai_baby/spis.html">Nauki Sathya Sai Baby</a>
                            <a class="dropdown-item" href="../o_sai_babie/spis.html">O Bhagawanie Śri Sathya Sai Babie</a>
                            <a class="dropdown-item" href="../sukszma_baba/spis.html">Bhagawan w świetlistej postaci — Sukszma Baba</a>
                        </div>
                    </li>
                    <li class="nav-item">
                        <a class="nav-link active" href="../valerie_barrow/valerie.html">Z publikacji Valerie Barrow</a>
                    </li>
                    <li class="nav-item">
                        <a class="nav-link active" href="../zloty_wiek/spis.html">Rozmaitości z progu Złotego Wieku</a>
                    </li>
                    <li class="nav-item dropdown">
                     <a class="nav-link dropdown-toggle active" href="#" id="navbarDropdownMenuLink" role="button"
                         data-toggle="dropdown" aria-haspopup="true" aria-expanded="false">
                         Materiały na serwerze
                           UMK<span class="sr-only"></span>
                     </a>
                     <div class="dropdown-menu" aria-labelledby="navbarDropdownMenuLink">
                         <a class="dropdown-item disabled" href=""></a>
                         <a class="dropdown-item" href="http://www.astro.umk.pl/~kb/kb.htm#kb-praca">Programy i tabele</a>
                         <a class="dropdown-item" href="http://www.astro.umk.pl/~kb/kb.htm#kb-artykuly">Artykuły naukowe i popularne</a>
                         <a class="dropdown-item" href="http://www.astro.umk.pl/~kb/kb.htm#kb-wwl">Wychowywanie w wartościach ludzkich</a>
                         
                     </div>
                 </li>
                </ul>
            </div>
        </nav>
    </header>
    <main>
        <section class="article">
            <nav aria-label="breadcrumb">
                <ol class="breadcrumb">
                    <li class="breadcrumb-item active">Strona Kazika B.</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Summer Showers 1990</li>
                </ol>
            </nav>
            <article class="container">
                <h2>Summer Showers 1990</h2>

<p style=" text-align: center;"><font size="5"><b>



1.<br><br>

 CHWAŁA INDYJSKIEJ KULTURY 
</b></font><br><br>
	 <br>
 



</p><p style=" text-align: center;"><i> 

Cały kosmos wyłonił się z prawdy  <br>

I ponownie rozpłynie się w prawdzie. <br>

Czy jest miejsce nie podlegające władaniu prawdy? <br>

Ujrzyjcie, bracia, Tego, który jest czystą sattwą! </i><br> 

</p><p>

<b>
Ucieleśnienia boskiej miłości, drodzy uczniowie i studenci,<br>
nauczyciele i patroni edukacji! </b><br>

</p><p>
Dla każdego człowieka urodzonego na ziemi prawda jest zaiste widzialnym Bogiem. 
Cały wszechświat składający się z ruchomych i nieruchomych przedmiotów wyłonił 
się z prawdy. <i>Satjam dźnianam anantam brahma</i>. Prawda jest w istocie brahmanem. 
Prawda jest bezkresna. Zgodnie z tym, co głoszą uczeni w pismach wedyjskich, 
prawda jest innym określeniem odwiecznego brahmana. Zatem wszyscy powinni czcić 
tylko prawdę. Bharatijowie (mieszkańcy Bharatu, czyli Indii) są oddani prawdzie 
i prawości. Sprawiedliwość jest ich oparciem. Każdy człowiek jest spadkobiercą 
prawdy i prawości. Młodzi chłopcy i dziewczęta, którzy chcą wspierać pokój i 
harmonię, powinni dokładać wysiłków, by odnaleźć prawdę i podążać za nią. 
Bharatijowie z miłością chronią pomyślność świata. Nasza młodzież powinna zatem 
poświęcić się dla powszechnego dobrobytu. To jest niejako nasza wiara i religia. 
Ponieważ zapomnieliśmy o tej świętej prawdzie, jak również o naszej kulturze i 
jej świętości, jesteśmy niezdolni do osiągnięcia społecznej i narodowej jedności. 

</p><p>
Prawda i prawość nigdy niczemu się nie poddadzą. Wszystkie rodzaje władzy, czy 
to fizyczna, intelektualna, finansowa, wojskowa czy polityczna, muszą ugiąć się 
przed prawdą i prawością. Prawda i prawość nie ustąpią przed niczym. Zawsze będą 
tryumfować. 

</p><p>
Naczelnym wymaganiem wobec życia człowieka jest być ludzkim. Jakakolwiek byłaby 
nasza wiedza lub władza, nie powinniśmy lekceważyć wartości ludzkich. Kultura 
Indii jest niezrównana i najwspanialsza. Dzisiejsi studenci, zapomniawszy o 
wielkości i chwale swego dziedzictwa, zwabieni przez tak zwaną nowoczesność, 
stali się niepomni swej własnej wrodzonej boskości. Tornado szybko rozwijającej 
się nauki i techniki w połączeniu z uprzemysłowieniem przynosi niepożądane 
zmiany w naszym społeczeństwie, wykorzeniając moralne i etyczne wartości, tak 
istotne dla ludzkiego dobrobytu. Nauka i technika bez wątpienia znacząco 
przyczyniły się do rozwoju materialnego, lecz całkowicie podkopały duchowe 
wartości takie jak bezinteresowność, boskość i godność, które są wrodzone 
człowiekowi. W pewnym sensie to one zdewaluowały człowieczeństwo tak bardzo, że 
współczesne pokolenie młodych mężczyzn i kobiet jest niezdolne do rozpoznania 
swojej boskiej natury. Uważają oni egocentryzm za cel życia. Demoniczne cechy 
takie jak ostentacja, egoizm oraz niepohamowana i pusta mowa grają swój 
diabelski taniec w społeczeństwie. Kraj, który był duchowym nauczycielem całego 
rodzaju ludzkiego, staje się polem gry złych sił takich jak niesprawiedliwość, 
brak dyscypliny, rozwiązłość i nieposłuszeństwo wobec prawdy. Stając się 
niewolnikami nowoczesności, ludzie jawnie lekceważą prawdę i prawość oraz 
ignorują sędziwą kulturę indyjską i tradycje w błędnym przekonaniu, że własny 
awans materialny jest "summum bonum" (najwyższym dobrem) w życiu. 

</p><p>
Studenci nie muszą dzisiaj bronić narodu. Mają bronić tylko prawdy i prawości. 
Obie te wartości będą z kolei ochraniać naród. Obecnie, porzucając prawdę i 
prawość, wykształceni ludzie wyrządzają szkodę narodowi udając, że go chronią. 

</p><p>
Ludzie nie stają się mądrzy na skutek zwykłej edukacji. Traktują oni edukację 
jako sposób zdobywania środków do życia, a nie jako naukę sztuki życia. Nigdy 
nie powinno się tracić z oczu najważniejszego celu. Mały kawałek żyznej ziemi 
jest cenniejszy niż szmat jałowej ziemi, podobnie także charakter jest dużo 
bardziej wartościowy i istotny niż wykształcenie. Dzisiaj każdy usiłuje zdobyć 
bogactwo, władzę i mamonę, które są jak przepływające chmury, natomiast nikt nie 
trudzi się, by zdobyć cnoty, które prowadzą do odwiecznej prawdy. Musicie stać 
się wzorem cnót, a nie wzorem bogactwa i władzy. Szkoda, że nawet starsi, którzy 
zapewniają, że są społecznikami - wabieni nowoczesnością, porzucają własną 
starożytną kulturę. Kiedy krowa na polu wchodzi w szkodę, czy jej cielak będzie 
spokojnie stał na skraju pola? To niemożliwe. Nic dziwnego, że młode pokolenie 
naśladuje zły przykład dorosłych, przywódców, rodziców i nauczycieli. Nie dają 
oni młodzieży właściwego przykładu. Co sprawiło, że nasi starożytni przodkowie 
zyskali reputację i sławę tych, którzy podtrzymują moralność w społeczeństwie? 
Przyczyną jest ich przykładne praktykowanie cnót w codziennym życiu. 
Skrupulatnie podążali oni za czterema puruszarthami (celami życia) i dzielili 
się z innymi korzyściami i radościami z nich płynącymi. Lecz obecnie dzieci 
chodzą po omacku w ciemności, bezcelowo folgując wszystkiemu, co im przyjdzie do 
głowy. 

</p><p>
Czterema puruszarthami (celami ludzkiego życia) są: dharma (właściwe 
postępowanie), artha (bogactwo), kama (spełnienie pragnień) i moksza (wyzwolenie). 
Obywając się bez dharmy, która jest jak stopy i bez mokszy, którą można porównać 
do głowy, ludzie tęsknią tylko za arthą i kamą, co kończy się nieporządkiem i 
brakiem bezpieczeństwa w społeczeństwie i w całym narodzie. Podstawową przyczyną 
utraty pokoju i bezpieczeństwa jest zaniedbanie prawdy i prawości, które są 
absolutnie niezbywalne dla człowieka. 

</p><p>
Uczniowie i studenci! Nie zapominajcie o naszej starożytnej kulturze, która jest 
samym tchnieniem życiowym Bharatów. W przeszłości Bharat (Indie) oferował 
klejnoty swojej wielkiej kultury całemu światu. Później, z powodu stale 
nasilającej się choroby naśladowania innych krajów, naród doznał poważnego 
zahamowania postępu. Imitacja jest ludzka. Kreacja jest boska. Właściwa edukacja 
studentów polega na odkrywaniu ich wrodzonej boskości. 

</p><p>
Około pięćdziesiąt lat temu młodzież naszego kraju, przepojona patriotyzmem i 
miłością do naszej kultury, miała zwyczaj podążać śladem starszych. Narodowi 
przywódcy, nauczyciele i uczeni tamtego czasu stanowili idealny wzór do 
naśladowania. Istniała harmonia w ich myślach, słowach i czynach. Dlatego też 
młode pokolenie naśladowało ich przykład. Mieli oni zwyczaj dekorować swoje 
mieszkania obrazami boskich inkarnacji i narodowych przywódców, których czcili i 
którym próbowali dorównać. 

</p><p>
Jednakże trzeba stwierdzić z żalem, że obecnie idealni nauczyciele i idealni 
przywódcy wyróżniają się swoją nieobecnością. Liderzy i nauczyciele mówią jedno, 
a robią coś innego, w rezultacie tracą zaufanie młodych. Dzisiaj ściany 
uczniowskich pokojów zdobią zdjęcia ulubionych gwiazd filmowych. Skąd taka 
degeneracja ich umysłów? Jedynym powodem jest brak idealnych liderów, którzy 
wierzyliby, praktykowali i propagowaliby indyjską kulturę. Niemniej 
spostrzegawcze oko dostrzeże obecność kultury Bharatu nie tylko w obyczajach 
dotyczących ubioru, mowy, pracy czy zabawy, ale także we wszystkich działaniach 
podejmowanych od świtu do zmroku. 

</p><p>
Obecnie w Indiach istnieje wiele osób, które nie rozumieją, co to jest sanskriti 
(kultura). Bez sanskriti nie może istnieć ludzkie życie. Jest to droga życia. 
Lekceważąc tę drogę i kierując się w złą stronę, człowiek gubi pokój i 
bezpieczeństwo. Każdy chce komfortu. Jednak nie czyni się prób rozpoznania, czym 
jest rzeczywisty komfort. Uważa się, że komfort lub szczęście to jedzenie cztery 
razy dziennie, spanie, trzy- lub czterokrotne oglądanie filmów i telewizji i 
zapominanie o świecie zewnętrznym. Według świętych pism urodzenie się jako 
istota ludzka jest rzadkim przywilejem wśród wszystkich żyjących stworzeń. 
Jednak jeśli człowieka zadowala tylko jedzenie, picie, parzenie się i spanie jak 
jest to w przypadku zwierząt, bez próby zrozumienia, czym jest sanskriti, to 
jego życie jest kompletnym marnotrawstwem. 

</p><p>
Słowo sanskriti, pochodzące od sanskritam (oczyszczone, udoskonalone), wskazuje 
na proces rafinacji, czyli oczyszczania i udoskonalania dowolnej rzeczy, zanim 
będzie się nadawała do użytku przez człowieka. Na przykład, zauważmy, jak wiele 
przemian przechodzi padi (niełuskane ziarno ryżu), zanim stanie się zdatne do 
konsumpcji: młócenie snopów, przesiewanie i oddzielanie ziaren od plew, 
tłuczenie lub mielenie w celu usunięcia łuski z ziarna, czyszczenie ryżu z 
obcych ciał takich jak kamyki, nasiona chwastów itd., moczenie surowego ryżu w 
wodzie i w końcu gotowanie na ogniu, aby otrzymać ugotowany ryż. Takie sanskriti 
(rafinacja) podnosi również wartość rzeczy. Na przykład, wartość padi wynosi - 
powiedzmy - 100 rupii za worek. Jednak kiedy zostanie wyłuskane i oczyszczone, 
wartość jednego worka ryżu wyniesie 600 rupii, czyli mamy tu sześciokrotny 
wzrost wartości dzięki procesowi rafinacji. Rozważmy drugi przykład. Jeśli 
zegarek na rękę wykonany ze stali nierdzewnej zostanie zgnieciony i przetopiony, 
to otrzymana z niego stal nie będzie warta nawet ćwierć rupii. Jednak wartość 
tej samej ilości stali, gdy zostanie przetworzona na zegarek w procesie 
produkcyjnym, wzrośnie do tysiąca rupii. Inny przykład: bawełna zebrana z 
plantacji musi być wysuszona, trzeba usunąć niepotrzebne kielichy kwiatów, a 
potem przepuścić przez maszynę, która oddzieli nasiona od kłaczków. Kłaczki 
trzeba skręcić w nitkę na kołowrotku lub w przędzalni, a otrzymaną przędzę utkać 
na płótno na krosnach. W ten sposób, kiedy bawełna przemienia się w płótno, 
rośnie jej wartość i użyteczność. Podobnie człowiek, nie powinien pozostawać na 
poziomie, na którym się narodził. Powinien przejawiać swoją wrodzoną boskość. 
Dlatego studenci powinni próbować zdobyć obok wiedzy akademickiej wartości, 
takie jak pokora i zdolność rozróżniania, które pomogą im stać się w pełni 
ludzkimi osobowościami. Tak jak nasienie znajduje spełnienie w owocującym 
drzewie, tak człowiek powinien znaleźć spełnienie w celowym życiu prowadzącym do 
doskonałości poprzez transformujące sanskarany (obróbki) i przynoszącym owoce 
pokoju, bezpieczeństwa i miłości. 

</p><p>
Miłość jest boską cechą człowieka. Jednak powinna być okazywana nie tylko 
ludziom, ale także ptakom, ssakom i innym żywym stworzeniom. Prawdziwe sanskriti 
polega na takiej właśnie ekspansji miłości, a jednocześnie - porzuceniu ciasnoty 
umysłowej i rozwijaniu szerokich horyzontów, co prowadzi do prawdziwej radości 
zarówno osobistej, jak i w społeczeństwie. W ten sposób ludzka natura wzniesie 
się do boskości. 

</p><p>
Wedy, skarbnica kultury indyjskiej, głoszą, że nie powinno się żywić nienawiści 
lub złej woli do żadnej żywej istoty. Zatem równolegle z normalną nauką studenci 
powinni zapoznawać się z indyjską kulturą i wcielać ją w czyn. 

</p><p>
Wszyscy zdajecie sobie sprawę, jak w obecnym świecie człowiek w każdej myśli 
wykazuje brak przezorności, każde słowo mija się z prawdą, a każdy jego czyn to 
rozbrat z prawością. Miłość zanika we wszelkich dziedzinach, a postępowe idee są 
ignorowane. Duchowość jest wyśmiewana. Wciąż wzmaga się wrogość, u podstaw 
której leży kastowość i religia. Zaściankowość i egocentryzm wywołują zamieszki 
i spustoszenie. Co powoduje, że dzisiaj szerzą się rozruchy? Jest tak, ponieważ 
ludzie wyzbyli się strachu przed grzechem, miłości do Boga i moralności w 
społeczeństwie. Świat nie ma pożytku z ludzi, którzy posiadając ludzką postać 
pozbawieni są zdolności rozróżniania i dyscypliny - cech charakterystycznych dla 
prawdziwego człowieka. 
</p><p>
<b>

Uczniowie i studenci! </b><br>

</p><p>
Równolegle z waszą zwykłą edukacją musicie przyswajać sobie wartości propagowane 
przez wyznanie narodu, do którego należycie i troszczyć się o pomyślność świata, 
w którym żyjecie. Od czasów starożytnych tradycją Hindusów była modlitwa za 
szczęście wszystkich istot. Bharat przyczyniał się do stabilności, pokoju i 
bezpieczeństwa wszystkich narodów dzięki swemu wyjątkowemu duchowemu geniuszowi. 
</p><p>
Wedy, które są podstawą indyjskiej kultury, nauczały: mów prawdę, postępuj 
prawomyślnie. Niestety, dzisiaj ludzie nie mówią prawdy. Mówią o prawości, ale 
jej nie praktykują. Jeśli wspieramy dharmę praktykując ją, dharma będzie nas 
ochraniać. Dharma nie oznacza tylko przestrzegania pewnych tradycji i form. To 
harmonia myśli, słów i czynów prowadząca do oczyszczenia ciała i umysłu. Dzisiaj 
dharma upada z powodu braku takiej harmonii i czystości trikarany (trzech 
instrumenty działania). Upaniszady nawołują człowieka, aby nie porzucał satji (prawdy) 
i dharmy (prawości) w żadnych okolicznościach, nawet w przypadku zagrożenia 
życia. Pod tym względem za najwyższy wzór można postawić króla Hariśćandrę. 
</p><p>
Tylko prawda tryumfuje. Ten, kto chce odnieść zwycięstwo, powinien przestrzegać 
dharmy. Dhritarasztra zapytał Sandżaję: "Kto według ciebie wygra wojnę na 
Kurukszetrze - Pandawowie czy Kaurawowie?". Sandżaja, który był panem swoich 
zmysłów, odparł: "O królu! Tam, gdzie jest wszechmogący Pan wraz z pełnym cnót 
Ardżuną oddanym prawdzie i prawości, tam zwycięstwo jest pewne". Nie istnieje 
dharma ani religia wyższa niż satja (prawda). Dharma zależy od satji. Bhagawata 
stwierdza, że nie ma większego grzechu niż złamanie raz danego słowa. Zatem 
satja jest najwyższą wartością. Satja i dharma są wzajemnie od siebie zależne i 
nierozdzielne. 
</p><p>
Chłopcy i dziewczęta - dzieci Bharatu! Droga prawdy jest niezwykle ważna. 
Powinniśmy mocno wierzyć, że jest to boska zasada i zgodnie z tym ją respektować. 
Ludzie studiują i uczą się o różnych rzeczach, lecz przy całym swoim 
wykształceniu nie znają własnej rzeczywistości. Im ktoś bardziej jest oczytany, 
tym większą ma skłonność do dysput. Wykształcenie - choćby najstaranniejsze - 
nie zmieni złej natury człowieka niemoralnego. Jaki sens ma wkładanie wysiłku, 
by zdobyć tak bezwartościowe wykształcenie? Prawdziwym wykształceniem jest 
wyłącznie takie, które obdarza człowieka nieśmiertelnością. W istocie jest nim 
edukacja w prawdzie i prawości. Satja i dharma to nieodłączne cechy ludzi 
prawych i szlachetnych. To dlatego prawda, która jest odwieczna, jest także 
nazywana atmą, która jest sednem wszystkich istot. O ile wszystkie inne 
przedmioty i istoty podlegają zmianom niczym przelotne chmury, to atma pozostaje 
niezmienna. Nie oznacza to, że powinniście zrezygnować ze świeckiej nauki. 
Równolegle z nią powinniście starać się zdobyć wiedzę o tym, co jest rzeczywiste 
i wieczne. Jak wielu nie zdobyło wysokich naukowych kwalifikacji i sławy? A jak 
ulotne i przemijające są te rzeczy! Samo ciało jest nietrwałe. Jednak nawet 
kiedy ciało zniknie, nasze samskary (nagromadzone wrażenia mentalne) na stałe 
pozostaną z nami. Pamiętajmy, że powinniśmy żyć nie dla annam (jedzenia), lecz 
dla adarśam (ideału). Ideały są zawsze ponad wszystkim i nie przemijają. Jeśli 
jedna osoba staje się idealna, może wywrzeć pozytywny wpływ na życie wielu 
innych osób. Lepiej żyć jak łabędź przez jeden rok niż jak wrona przez sto lat. 
Wystarczy, że przez 10 lat będziecie żyć jako idealni studenci. Aby wieść 
idealne życie, niezbędna jest miłość do narodu i miłość do Ducha (atmy) na równi 
z miłością i szacunkiem do rodziców. 
</p><p>

<b>

Studenci i uczniowie! </b><br>
</p><p>
Spróbujcie dostrzec, jak święta, jak czysta, jak wzorowa, jak pełna miłości, jak 
wzniosła i jak rozległa jest wasza ojczyzna. Wielu młodych mieszkańców Indii 
wyjeżdża obecnie za granicę lekceważąc swoją własną ojczyznę i traktując ją jako 
bezwartościową. Żaden inny kraj na świecie nie ma tych wszystkich cennych rzeczy, 
które posiada Bharat. Studenci urodzeni w kraju karmy, jogi i tjagi (wyrzeczenia) 
powinni rozumieć jego kulturowe dziedzictwo i z miłością je pielęgnować. Ich 
obecna nieznajomość tej świętej kultury wzięła się z braku nauczycieli i 
rodziców, którzy potrafiliby potomnym przekazać jej podstawy. Podczas tych 15 
dni obecnej Letniej Szkoły wy, uczniowie i studenci, powinniście nauczyć się, 
jak zharmonizować naszą starożytną kulturę i tradycje z wymaganiami nowoczesnego 
świata i jak prowadzić życie kierowane przez prawdę i prawość. Pozycja i władza 
nie są ważne. One przemijają jak przepływające chmury. Nie należy pysznić się 
własnym bogactwem, potomstwem lub młodzieńczym wigorem. One mogą zniknąć w 
jednej chwili. Wiek dojrzewania jest bardzo cennym okresem w życiu. Powinien być 
właściwie wykorzystany. Jeśli zmarnujecie ten cenny czas, nie będziecie mogli go 
już odzyskać, choćbyście się starali ze wszystkich sił. Próbujcie rozwijać wiarę 
w świętą kulturę Bharatów, która wykracza poza ograniczenia czasu, przestrzeni i 
okoliczności. Podczas tych 15 dni starajcie się zrozumieć w pełni chwałę i 
wyjątkową wielkość naszej kultury. 
</p><p>
W swoim powitalnym przemówieniu prorektor Śri Saraf prosił, abym wytłumaczył wam 
funkcje i znaczenie ciała, zmysłów, umysłu, intelektu i atmy. Dla studentów 
istotna jest znajomość tych zagadnień. Jaki jest pożytek z całej wiedzy o 
zewnętrznym świecie bez poznania własnej rzeczywistości?! Ważne jest, abyście 
zrozumieli naturę brahmana (najwyższej nad-duszy) i atmana (indywidualnej duszy). 
Ta droga to królewski trakt do spełnienia ludzkiego życia. Uczniowie i studenci, 
tak chłopcy jak i dziewczęta, powinni uświęcić ten cenny czas przez przyswojenie 
świętych idei i ideałów, a potem - dokładać starań, by rozpowszechnić je w całym  naszym ogromnym kraju. 
</p><p>
Nie zapominajcie, że ze wszystkich tych rzeczy najważniejszym wymogiem
jest oddanie. Bez boskiej łaski nic nie możemy osiągnąć. Jeśli
ktokolwiek myśli, że może sam coś uzyskać, zdradza tym jedynie swój
egoizm i zarozumiałość. Zatem starajcie się rozwijać wiarę w atmę
(jaźń), a wtedy będziecie mogli osiągnąć wszystko. </p>
<p class="text-right">  
tłum. Jacek Rzeźnikowski, współpr. Kazik Borkowski <br>
red. Iwona Owczarek, Izabela Szaniawska
</font></p><br>


<p class="text-center">
[Źródło: http://www.sssbpt.info/html/sum1990.htm]<br>
[22.07.2007]


</font></p>
</td> </tr></tbody></table>

<p>           
                
                                <p class="text-center">   
                     Copyright © 2001-2007 Stowarzyszenie Sathya Sai                </p>
            </article>
            <nav aria-label="breadcrumb">
                <ol class="breadcrumb">
                    <li class="breadcrumb-item active">Strona Kazika B.</a></li>
                    <li class="breadcrumb-item active">Artykuły</li>
                    <li class="breadcrumb-item active" aria-current="page">Nauki Sai Baby</li>
                    <li class="breadcrumb-item active" aria-current="page">Summer Showers 1990</li>
                </ol>
            </nav>
        </section>
    </main>
    <footer>
        <div class="container">
            <p> <small>This page is in Polish only. If the language is exotic to you, you may wish to check <a
                        href="http://www.astro.umk.pl/~kb/personal.html">my site in <img src="../../../img/united-kingdom.svg" alt="English"
                            class="flag">&nbsp;English.</a></small></p>
            <p> <small>Icons are from <a href="https://www.flaticon.com/" title="Flaticon"> www.flaticon.com</a> and
                    from <a href="https://fontawesome.com/">www.fontawesome.com</a></small></p>
            <p><small>Projekt strony: <a href="https://grombor.github.io/">KM</a></small></p>
        </div>
    </footer>

    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"></script>
</body>

</html>