<section>
    <article>
        <h2>Materiały do ściągnięcia</h2>
        <p>Proponowane tutaj pliki do poczytania lub pobrania przygotowywałem w ostatnich kilku latach. Prawie wszystko jest po polsku. Część to zwykłe tłumaczenia z angielskich oryginałów robione pierwotnie w celu rozprowadzania w postaci broszur lub publikacji w krajowych pismach. Jest też parę moich artykułów. Żaden z tych tekstów nie był oryginalnie przewidywany do umieszczenia na stronach www, dlatego udostępniane pliki w formacie html są przeróbkami z TEX-a, PostScriptu, Worda, ChiWritera, WordStara lub prostych plików tekstowych (starsze dokumenty przerabiam na pliki tekstowe z papierowego wydruku za pomocą skanera i jego oprogramowania). Przy tej adaptacji na ogół teksty nieco poprawiałem i zmieniałem (usuwanie błędów, dopracowanie i zmiany formatowania, aktualizacje i dodatkowe informacje).</p>
        <p>
            <ul class="list-group">
                <li class="list-group-item">Program Riset.for (plik wykonawczy dla DOS-u: Riset.exe) oblicza momenty wschodów i zachodów Słońca dla zadanego miejsca na 28 lat. Więcej informacji zawiera plik objaśnień; proponuję także gotowe wyniki w postaci prostych tabel tekstowych na lata 1988 – 2015 dla miejscowości: Toruń, Bydgoszcz, Włocławek i Warszawa (toruński plik przerobiłem na atrakcyjny i wygodny format html).</li>
                <li class="list-group-item">Program kh-TeX.for (plik wykonawczy: kh-TeX.exe) oblicza kalendarz astronomiczny dla zadanego miejsca na podany okres w formacie zwykłego tekstu lub gotowego do skompilowania programem systemu TEX. W kh-TeX istnieje również opcja obliczania horoskopu na zadane miejsce i czas. Oto przykład kalendarza dla Piwnic k. Torunia na rok 2011 w postaci tabeli ASCII oraz plików pdf z kalendarzami na lata 2000–2010 i 2011–2020 (te ostatnie uwzględniają czas letni w Polsce a także zawieraja tabele ważniejszych świąt i zjawisk).   Kalendarzowe dane na wybraną datę oparte o te same algorytmy w wygodnej internetowej formie (starsza wersja tutaj) przygotował Tomasz Kaczmarek.</li>
                <li class="list-group-item">Fazy Księżyca w latach 1930 – 2100.</li>
                <li class="list-group-item">Sprawdź sam jak płodnością i płcią rządzi Księżyc — opis i program do obliczania kalendarza dni płodnych kobiety i płci poczętego dziecka i związane z tym momenty wstępowania Księżyca w znaki zodiaku w latach 1950 – 2050 (sama tabela).</li>
                <li class="list-group-item">Chwile wstępowania Słońca w poszczególne znaki zodiaku w latach 2000 – 2025 (dostępna jest też prosta tabela na lata 1900–2100). Można stąd odczytać momenty nastania pór roku lub znak urodzeniowy (uzasadnione wątpliwości pojawiają się, gdy czas urodzenia przypadnie na przełomie znaków). Przykład korzystania z prostej tabeli: dla roku (wiersz) 2002 i miesiąca kwietnia (kolumna '4') odczytujemy datę wstępowania Słońca w znak Byka (20-go kwietnia) i obok godzinę 7:20 czasu środkowoeuropejskiego czyli 8:20 czasu letniego.</li>
                <li class="list-group-item">Daty Wielkanocy w latach 1800 – 2200</li>
                <li class="list-group-item">Polecam także zawarte w niżej wymienionych artykułach użyteczne tabelki obowiązywania letniego czasu w Polsce, zaćmień Słońca i Księżyca w latach 1991 – 2040 (osobny plik zawiera okoliczności zaćmień widocznych z Torunia w latach 2000 – 2025) i listę wszystkich momentów nastania wiosny w latach 1900 – 2099. Z tego samego artykułu można ściągnąć program do wzajemnej konwersji kalendarzy (juliańskiego, gregoriańskiego i perskiego) i tzw. dni juliańskich (JDN). Podobne zadanie wykonuje zaadoptowany skrypt w stronie html!</li>
                <li class="list-group-item">OptiCass — opis (niestety, tylko po angielsku) i dość zaawansowany program do analizy i projektowania radioteleskopów typu Cassegraina.</li>
                <li class="list-group-item">Jak zaprojektować zegar słoneczny? (po angielsku; strona zawiera gotowy uniwersalny algorytm w Fortranie); mam też polski tekst z projektem specjalnego typu zegara słonecznego (analemmatycznego).</li>
                <li class="list-group-item">W środku tych dość poważnych rzeczy proponuję chwilę odprężenia — szczyptę humoru zapożyczonego z różnych źródeł. </li>
              </ul>
        </p>
    </article>
</section>











